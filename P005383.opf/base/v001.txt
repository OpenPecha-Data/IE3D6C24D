༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG22950
ImageGroup:
11KG23016
LCCN:
n/a
ISBN:
9787542117199
Title:
སོ་སྐྱེས་སྐད་སྒྲ།
so skyes skad sgra/
སེང་རྡོར།
Author:
seng rdor/
n/a
Descriptor:
Original Publication:
n/a;n/a
Place:
lan kru'u/
Publisher:
kan su'u mi rigs dpe skrun khang /
Date:
2010
Volume:
1
1
Total Volumes:
TBRC Pages:
12
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA. Comments: 2/2016



བོད་ཀྱི་དེང་རབས་ཐོལ་ཐོལ་དཔེ་ཚོགས།
དཔེ་ཚོགས་གཙོ་སྒྲིག་པ། མེ་ལྕེ།
ཉེར།
སེང་རྡོར་གྱིས་བརྩམས།
སོ་སྐྱེས་སྐད་སྒྲ།
གློག་བརྙན་འཁྲབ་སྟོན་པ་ཞིག་
དྲིན་ལམ་ཉིན ཆེད་མེད་རེད།
ག་ཚོགས་གླེང་བ།
ཚུལ་ལབཏབ་པའི་རྟགས་
གིས་རང་སྲོག་བཅད་ཚུར་འས་བགྲོ་བ།
སྒྲིངས་པའིཡི་ཇི་
རམའི་ལུགས་ཀྱི་སྙན་ངག་གི་བསྒྲགས་གཏམ།
ལོག་གཤགས་ནས་བསྟན་པ།
བདག་དང་ལྷ་སྲིན་སྡེ་བརྒྱད།
གོ་དགོས་པའི་སྐད་ཆ་གཅིག་ཡོད།
བསྒྲགསཡིན།
ངས་རྩོམ་ཡིག་མང་པོ་མི་འབྲི་དོན།
མཐེབ་མུག་དཀར་ཡོལ་གང་གིས་མི་གཞི་བརླགས་སོང་བའི་ཚབ།
ཀན་སུའུ་མི་རིགས་དཔེ་སྐྲུན་ཁང་།



s
བོད་ཀྱི་དེང་རབས་ཐོལ་རྩོམ་དཔེ་ཚོགས།
དཔེ་ཚོགས་གཙོ་སྒྲིག་པ། མེ་ལྕེ།
སོ་སྐྱེས་སྐད་སྒྲ།
སེང་རྡོར་གྱིས་བརྩམས།
ཀན་སུའུ་མི་རིགས་དཔེ་སྐྲུན་ཁང་།



图书在版编目(CIP) 数据
桑多随笔:藏文「桑多著,兰州:甘肃民族出
版社,2010.8
(当代藏族作家随笔丛书交巴李加主编)
ISBN 978-7-5421-1719-9
1. 0棄…II. 0桑…. 0随笔-作品集-中国一
当代一藏语 V.DI267.1
中国版本图书馆CIP数据核字(2010)第149474号
书 名:桑多随笔
作 者:桑多著
责任编辑:交巴李加
封面设计:徐晋林
出 版:甘肃民族出版社(730030 兰州市南滨河东路520号)
发 行;甘肃民族出版社发行部(730030 兰州市南滨河东路520号)
印 刷;兰州新华印刷厂
本:850毫米x1168毫米 1732 印张:7.12.5 插页:2
字 数:120千
版 次:2010年9月第1版 2010年9月第1次印刷
数:1-2 000
书 号:ISBN 978-7-5421-1719-9
定 价:19.00元(民文)
开字
印
甘肃民族出版社图书若有破损、缺页或无文字现象,可直接与本社联系调换。
邮编:730030 地址:兰州市南滨河东路520号 网址:htype/imww.ganiumi.com
### liuxintian@yahoo.com.cn
发行部:葛藏 联系电话:0931-873271 传真) E-mail: smanagehui327100torations
版权所有
翻印必究



དཀར་ཆག་
དཀར་ཆག
ལེའུ་དང་པོ། བས་མཐའི་ངང་ཚུལ།
(3)
(11)
(19)
**
(27)
(37)
(41)
གློག་བརྙན་འཁྲབ་སྟོན་པ་ཞིག་ལས་འཕྲོས་ཏེ་ནག་ཚོགས་གླེང་བ།
དྲིན་ཕ་མ་ཉི་ཟླ་རྙེད་མེད་རེད།
སྒོ་ལྕགས་དང་སློབ་གསོ།
སྨད་འཚོང་མའི་ཐད་ཀྱི་སྐད་ཆ་དགུ་ཟུར་མ།
དགུ་སུན་བརྒྱ་ཁྲེལ།
རིག་གནས་སྣང་ཚུལ་ལ་བཏབ་པའི་རྟགས་ཐམ།
བཅད་རྩོམ་གསར་མའི་ལུགས་ཀྱི་སྙན་ངག་གི་བསྒྲགས་གཏམ།
ལེའུ་གཉིས་པ། གྲུ་གའི་དཔེ་ཀློག་
བོད་ཡིག་གི་དཔེ་ཀློག་མྱོང་ཚོར—(དགེ་ཆོས་ཀྱི་ཀླུ་སྒྲུབ་དགོངས་རྒྱན》
བོད་ཡིག་གི་དཔེ་ཀློག་མྱོང་ཚོར(མི་ལ་རས་པའི་རྣམ་མགུར》
བོད་ཡིག་གི་དཔེ་ཀློག་མྱོང་ཚོར་དམའ་འབྲིང་སློབ་མའི་བསླབ་གཞི》
བོད་ཡིག་གི་དཔེ་ཀློག་མྱོང་ཚོར(རྫ་དཔལ་སྤྲུལ་གྱི་གསུང་འབུམ)
(56)
(69)
*********
(80)
++++++
(88)
++++++++++++
(98)
-1-



སོ་སྐྱེས་སྐད་སྒྲ།
་ཁས་
(108)
བོད་ཡིག་གི་དཔེ་ཀློག་མྱོང་ཚོར——(ཆར་ཟམ་ཟིམ། སྨུག་ལང་ལོང》
བོད་ཡིག་གི་དཔེ་ཀློག་མྱོང་ཚོར——བློ་འབྱེད་ཀློག་དེབ་དཔེ་ཚོགས》
་་ཁ+++++++
(117)
ལེའུ་གསུམ་པ། དྲ་ཐོག་ཨང་བརྡ།
(123)
(128)
“རྩིད་པ་སྐྱེ་གིན་འདུག་
གསེར་འོད་ཚ་ཚ་འཕྲོ་བའི་དྲ་བ།
ཚིག་རྐང་གཅིག་ཙམ་ལོ་ངོ་གསུམ་ལ་བྲིས།
ལེའུ་བཞི་པ། ཟིན་ཐོ་ཡིག་བརྒྱ་མ།
(131)
*
(137)
མཁ4 +ཁ=++
(143)
ཁ++
(148)
རྐང་ཚའི་ན་ཆུང་ཞིག་གིས་རང་སྲོག་བཅད་ཚུལ་ལས་བགྲོ་བ།
（ན་གཞོན་གསར་པ》ལ་སྤྲིངས་པའི་ཡི་གེ་
མི་རབས་གསུམ་པའི་རྩྭ་ཐང་།
ཚུལ་ཁྲིམས་བློ་གྲོས་མཆོག་གི་མགོ
དབུགས་ཐེངས་གཅིག་གིས་དེ་རིང་གི་བོད་ཅེས་པ་འགྲེལ་ན།
མཆིན་པ་ནག་པོ།
གཏམ་རྒྱུད་ཤིག་འདྲ་བ། སྦས་དོན་རི་འདྲ་བ།
-- +++
(150)
1+E++++++
(152)
+++++++
(154)
+++++
(156)
= 2 -



དཀར་ཆག
ལེའུ་ལྔ་པ། འབག་པ་མ་བསལ་པའི་ཁོ་བོ།
，++++++++++++
(161)
(165)
(170)
1
，།
(178)
སྐྱེས་ཕོ་ཤར་གྱི་སྐད་རྒྱག་པ།
ཁོག་གཤགས་ནས་བསྟན་པ།
བདག་དང་ལྷ་སྲིན་སྡེ་བརྒྱད།
གོ་དགོས་པའི་སྐད་ཆ་
ཆ་གཅིག་ཡོད།
གསལ་བསྒྲགས་ཕྲན་བུ།
ངས་རྩོམ་ཡིག་མང་པོ་མི་འབྲི་དོན།
མཐེབ་ཐུག་དཀར་ཡོལ་གང་གིས་མི་གཞི་བརླགས་སོང་བའི་ཁོ་བོ།
ལེའུ་དྲུག་པ། སྐབས་དོན་བཅར་འདྲི།
ས་
(180)
++++++
(184)
(190)
+++++++++++++++
(197)
+++++++
(207)
（རྟུལ་ཕོད》ཀྱི་ཐད་ནས་དྲ་བའི་གསར་འགོད་པར་ལན་བཏབ་པ།
གྲོགས་པོ་ཞིག་ལ་དྲིས་ལན་དུ།
དྲི་བ་ལྟག་སྤྲོད་མ་གཉིས་ལ་ལན་བཏབ་བཞག
མཇུག་བྱང་།
(210)
(216)
++++++
3



ལེའུ་དང་པོ། བས་མཐའི་ངང་ཚུལ།



གློག་བརྙན་འཁྲབ་སྟོན་པ་ཞིག་ལས་འཕྲོས་ཏེ་ནག་ཚོགས་གླེང་བ།
གློག་བརྙན་འཁྲབ་སྟོན་པ་ཞིག་ལས་འཕྲོས་ཏེ་ནག་ཚོགས་གླེང་བ།
སྐུ་ཞབས་ཟོན་ཧོང་ལིས་ཀྱིས་གཙོ་འཁྲབ་བྱས་པའི་ནག་པོ་ཟུར་གསུམ》དང《སྤུ་གྲིའི་ཆར་
པ》སོགས་ལ་བལྟས་རྗེས་ཀྱི་ངའི་སྐད་ཆ་དང་ངའི་དྲན་འཆར།
ནག་ཚོགས་ནི་ཟི་ལིང་དང་གོར་མོ་སོགས་ཀྱི་རྐུན་ཕྲུག་མགོ་རིལ་དེ་ཚོ་ལ་ངེས་
བཟུང་ན་འུ་ཅག་འཁྲུལ་ཡག་རེད། ནག་ཚོགས་ནི་མི་བུ་བཅུ་ཚན་ལྔ་དྲུག་ཅིག་གིས་
མཚན་སྤྲོ་ཁང་རེ་ཨུ་ཚུགས་ཀྱིས་ཕྱེས་ཡོད་པ་དེ་ཡང་ཁྱོན་ནས་མ་རེད། ནག་ཚོགས་ནི་
ལུས་རྒྱབ་ཏུ་འབྲུག་གཟུགས་དང་སྟག་རིས་ཕབ་ཡོད་པའི་ཡོག་ལི་ཤ་དར་ཁྲག་དར་ཚོ་ནི་
གཞར་ཡང་ཡིན་མི་སྲིད་ལ། ནག་ཚོགས་ནི་མིག་ཤེལ་ནག་པོ་བརྒྱབ་ཅིང་ལྭ་རིང་ནག་པོ་
བཀླུབས་ལ་འཇེབ་འཁོར་ནག་པོ་བསྐོར་བ་ཙམ་གྱིས་འགྲུབ་པ་ཞིག་ནི་ག་ལ་ཡིན། ནག་
ཚོགས་ནི་མཆུ་ནས་དུ་བའི་ཨ་ལོང་གཏོང་ཞིང་སྐད་ནས་སྡིགས་དམོད་ཅི་ཐོན་བརྩི་ལ་
ལག་ནས་གྲི་ཆུང་བྱུང་རྒྱལ་འཕྱར་བ་ཙམ་གྱིས་འོང་བ་ཞིག་ཀྱང་རྐང་ནས་མ་རེད་དེ།
དེ་དག་ནི་འཚོ་གནས་ཀྱི་ཆེས་མ་མཐའི་ཁག་ཐེག་ཀྱང་མ་རག་པའི་སྤྱང་ལྟོགས་ཁྱུ་
ཞིག་གི་གླལ་སྐྱིང་རེད་པས། དེ་དག་ནི་ལས་བགོས་ཀྱི་དཀར་ཡོལ་སང་དིར་རེ་ཆག་པའི་
ཁྱི་ལྡོམ་ཁག་ཅིག་གི་གཞབ་རྒྱུག་རེད་པས། དེ་དག་ནི་ཀུ་ཐུག་ཐབས་ཟད་དང་ཁག་མེད་
བཅོས་བྲལ་གྱི་ལྕེབ་སྟངས་རིགས་ཤིག་རེད་པས། འཆི་སྟངས་རིགས་ཤིག་རེད་པས། ཁྱེད་
ཉིད་དེ་ཙམ་ལ་གཉིད་བཅགས་ཟས་བརྗེད་ཀྱི་ཞེད་པ་དྲག་པོ་སྐྱེ་དགོས་མི་འདུག་སྟེ། རྒྱུ་
-3-



སོ་སྐྱེས་སྐདསྒྲ།
མཚན་ནི། ནམ་ཞིག་ལ་ཁྲིམས་ལུགས་ཟེར་བ་ཞིག་གིས། ཀུན་སྤྱོད་ཟེར་བ་ཞིག་གིས།
རྒྱལ་ཁབ་ཟེར་བ་ཞིག་གིས། གང་ལྟར་བོའུ་ཐུང་ཁྱེར་ཞིང་ཤ་ཁྱི་ཁྲིད་པའི་ནག་ཚོགས་
གཞན་ཞིག་གིས་ཁོ་ཚོ་ཤུལ་མེད་རྩ་མེད་དུ་བཏང་འགྲོ་བས། སྐད་ཅིག་ཙམ་ལའང་བཤའ་
ལུག་བཞིན་དུ་འཛིན་ཅིང་སྐམ་ཟོག་ལྟར་དུ་གསོད་འགྲོ་བས། སྙིང་རྗེ་ཞིང་ལག་མ་ཆགས་
པའི་བྱིས་རྟགས་དེ་ལ་མི་རྣམས་ཀྱིས་ནག་ཚོགས་སུ་གཞར་ཡང་འདོད་པ་མ་རེད།
དེ་ལས་ལྡོག་སྟེ། ནག་ཚོགས་དངོས་ནི་རླབས་ཆེ་བའི་ཚན་རིག་ཞིབ་འཇུག་གི་ལས་
ཀའི་ཁྲོད་ནས་ཀྱང་འབྱུང་སྟེ། ཚེ་སྲོག་གིས་ཚོད་ལྟ་བྱེད་ཅིང་དོན་སྣོད་ཀྱིས་རྒྱུ་ཆ་གསོག་
པའི་བྱ་རིམ་ཧྲིལ་པོའི་ཁྲོད་དུ། བྱིས་པ་གསོན་པོ་མེ་ལ་བསྲེག་པ་དང་། བུད་མེད་ཀྱི་ནུ་མ་
ལྕགས་ལ་གཟིར་བ། སྙིང་དང་སྙིང་བརྗེ་བ། དབང་རྟེན་དང་དབང་རྟེན་སྤོར་བ་སོགས་
འགེལ་མེད་སྐྱེ་བོ་ཁྲི་སྟོང་དུ་མས་དམྱལ་བའི་སྡུག་བསྔལ་མངོན་སུམ་མྱོང་བཞིན་ཡོད་པ་
རེད། ནག་ཚོགས་དངོས་ནི་དམངས་གཙོ་དང་འདྲ་མཉམ་གྱི་ཕྱི་ཐུམ་འབོལ་པོ་བསྐྱོན་
པའི་སྲིད་གཞུང་རུལ་སུངས་ཀྱི་རྒྱལ་ཇུས་གསེབ་ནས་ཀྱང་ཐོན་ཏེ། བདེན་དཔང་འུད་
བཟོ་ཅན་དང་གསར་འགྱུར་རྫུས་སྐྱོན་ཅན་དག་གིས་ཐ་གྲུའི་མི་སེར་ཉམ་ཆུང་དག་ལ་ཅི་
མི་སྙམ་པར་བཙན་འཛུལ་གཉོམ་བསྒྱུར་བྱེད་ཅིང་། རྣ་སྤུ་གྲིའི་ཁ་ནས་མི་ཤི་ན། །མི་ཤི་
བ་མི་འདྲ་གཉིད་པ་འདྲ། །ཅེས་པ་བཞིན་གཟུགས་ལུས་ན་རྨ་ཤུལ་མེད་པར་གསོན་སྙིང་
སྤར་ལེན་བྱེད་པའི་གཡུལ་འཐབ་འབའ་ཞིག་སྟོན་ཏེ། ཕྱོགས་ཀྱི་མི་རིགས་སྡུག་ཆགས་དེ་
དག་གཅེས་པ་བཞིན་དང་གཉོར་བ་བཞིན་དང་སྐྱོང་བ་བཞིན་དུ་ས་རྡུལ་དང་རྨེག་མེད་
འདྲེས་སུ་འཇུག་གིན་ཡོད་པ་རེད།
4 -



གློག་བརྙན་འཁྲབ་སྟོན་པ་ཞིག་ལས་འཕྲོས་ཏེ་ནག་ཚོགས་གླེང་བ།
ཚོད་བཤད་ཅིག་བརྒྱབ་ན། གནས་དུས་གང་རུང་དུ་ཁྱོད་ཀྱིས་ལག་རྩ་ལ་ཉན་
བརྟགས་གནང་བཞིན་པའི་ཨེམ་རྗེ་ཞལ་དྲོ་དེ་ཡང་ནག་ཚོགས་སྟོང་གི་བྱེད་གཏེ་ཞིག་
མིན་ཞེས་སུས་ཀྱང་ཇི་ལྟར་སྨྲའམ། སྒོ་བྱང་དུ་ལུས་གསོ་དང་འཕྲོད་བསྟེན་སོགས་ཐ་སྙད་
སྙན་སྙན་ཁོ་ན་བྲིས་པའི་སྨན་ཁང་དེ་ནི་སྐྱི་གཡའ་ཞིང་ཁོག་འདར་བའི་ནག་ཚོགས་ཁང་
གཤའ་མ་ཞིག་མིན་ཞེས་སུས་ཀྱང་ལབ་ཐབས་བྲལ། དེ་བཞིན་དུ་རྒྱལ་ཁབ་རིམ་པའམ་
ཞིང་ཆེན་རིམ་པའི་སྨན་ཁང་གང་དེའི་ལྟག་རྒྱབ་བམ་གྲུ་ཟུར་གང་རུང་ན་ཉལ་ཐའི་དོ་པོ་
རི་ལྟར་བརྩིགས་ཅིང་འགལ་རྫས་དང་གསོད་མཚོན་མང་པོ་འཕྲང་ལ་བསྟར་མེད་ཅེས་
ཀྱང་ནམ་ཡང་ཤོད་རེ་དཀའ།
འུ་ཚོས་གཞར་ཡང་འཛམ་གླིང་ཡོངས་ལ་བརྡ་བསྒྲགས་བྱས་ཟིན་པའི་ནག་ཚོགས་
བྱེད་གཏེ་ལྔའམ་བཅུ་སྟེ་པིན་ལ་ཏིན་དང་སཱ་ཏ་མོ་སོགས་ལ་མཐའ་གཅིག་ཏུ་མཛུབ་ཆུང་
ཀེར་བ་དེ་ཡང་། ཞིབ་ཏུ་བསམས་ན་གློག་བརྙན་དང་གསར་འགྱུར་སོགས་ལ་རློམ་དྲགས་
པའི་བྱིས་རྟགས་འཁྲུལ་མེད་རང་རེད། པིན་ལ་ཏིན་དང་སཱ་ཏ་མོ་སོགས་ཀྱང་ནག་ཚོགས་
ཀྱི་ཆ་ཤས་ཙམ་པོ་བ་རེ་ཏན་ཏན་ཡིན་ངེས་ནའང་། ཁོ་ཚོ་ནི་ཇུས་ངན་ཁྱད་མཚར་ལྡན་
པའི་འཇིག་རྟེན་གྱི་ནག་ཚོགས་མང་པོའི་ཁྲོད་ཀྱི་ཧ་ཅང་ཁ་ལས་མི་དགེ་མཁན་ནམ་ཚད་
ངེས་ཅན་ཞིག་ནས་གསང་གབ་སྦས་གསུམ་ལ་དེ་ཙམ་བྱང་ཆ་མ་ཐོན་ཞིང་། ཁྱོན་ནས་
རྒྱབ་རྫི་དང་ཁ་འཛིན་ཉུང་ཐལ་པའི་ནག་ཚོགས་ཕལ་པ་སྐོར་ཞིག་ཡིན་ངེས་ཏེ། དེའི་རྐྱེན་
གྱིས་ཁོ་ཚོའི་རྫུན་ཕུགས་སླ་པོར་བརྡོལ་ཞིང་ས་སྒང་ཡོངས་ཀྱི་ནག་ཚོགས་ཀྱི་དཔེ་མཚོན་
ལྟ་བུར་གྱུར་པ་མ་ཡིན་ནམ།
5



ཉིག་ཡོ་དང་པེ་ཅིན་སོགས་ཀྱི་ལྐོག་ཟ་མཁན་རེ་གཉིས་ལ་ཁྲིམས་ཐག་བཅད་ཅིང་
སྨྱན་བྱེད་བརྒྱུད་ནས་ཁྱབ་བསྒྲགས་ཙམ་བྱས་པ་དེས་འཇིག་རྟེན་ཧྲིལ་པོའི་ནག་ཚོགས་
ཡོངས་ཀྱི་ཚང་མལ་རྫོགས་སོང་བ་གཏན་ནས་མི་མཚོན། འོ་ཕྱེ་དུག་ལྡན་དང་འཁྲིག་
སྤྱོད་བརྙན་ཐག་བསྐྲུན་པའི་བཟོ་གྲྭ་འགའ་ཞིག་གི་རྒྱ་སྒོར་ཁྲམ་རྟགས་ཙམ་བརྒྱབ་པ་དེས་
ཀྱང་། གླིང་ཆེན་ཀུན་གྱི་ནག་ཚོགས་ཐམས་ཅད་རྩད་རྫོགས་སུ་སོང་བ་དེ་འདྲ་རང་ཡེ་
ནས་མི་སྟོན།
ནག་ཚོགས་ནི་དམངས་གཙོ་དང་འདྲ་མཉམ། རང་དབང་དང་དྲང་བདེན་སོགས་
ཀྱི་ཁ་གཡང་སྒྲོག་མི་སྒྲོག་ལ་ལྟོས་པ་ཞིག་ཡེ་ནས་མིན་ལ། ནག་ཚོགས་ནི་སྨན་ཁང་དང་
མགྲོན་ཁང་། ཀུང་སི་དང་སྤྱི་བདེ་ཅུའུ་སོགས་ཀྱི་ཕྱི་ཤུན་ཙམ་ལྡན་མིན་ལ་ལྟོས་པ་ཞིག་
ཀྱང་ལར་ནས་མིན་སོང་།
དཔེ་དེབ་དང་གློག་བརྙན་སོགས་ལས་ནག་ཚོགས་ཐམས་ཅད་ཀྱི་མཇུག་འབྲས་ཕམ་
ཁ་ཡིན་པ་དེ་ནི་རྩོམ་པ་པོ་དང་འཁྲབ་འཁྲིད་པ་སོགས་ཀྱི་ཐུགས་སྨོན་དང་ཞེ་འདོད་ཙམ་
དུ་ངེས་བཟུང་ན་མི་ཆོག་པ་མེད་མོད། དོན་དངོས་ཀྱང་དེ་འདྲའི་བཀྲ་ཤིས་བདེ་ལེགས་
ཤིག་རེད་བསམ་ན་རང་མགོ་རང་གིས་གཡོགས་པ་ཙམ་ལས་མ་འདས་པའོ། །
ནག་ཚོགས་ནི་མངོན་མངོན་གསལ་གསལ་གྱིས་ཚོགས་ཆེན་དང་ཚོགས་ཆེན་བསྡུས་
ནས་འགྲོ་བ་ཞིག་ལས། ལྐོག་ལྐོག་སུད་སུད་ཀྱིས་བུད་མེད་དང་བྱིས་པ་འགའ་རེ་བཙན་
ཁྲིད་བྱེད་པ་ཙམ་ལ་གོ་ན་དྲུངས་ནས་ཁྱབ་ཆུང་སོང་། ནག་ཚོགས་ནི་ལས་ཁུངས་དང་
རྩ་འཛུགས། གོ་རིམ་དང་སྒྲིག་ལམ་ཡོད་པའི་འཇིག་རྟེན་ཆེ་ཞིག་ཡིན་པ་མ་གཏོགས།
-6-



གློག་བརྙན་འཁྲབ་སྟོན་པ་ཞིག་ལས་འཕྲོས་ཏེ་ནག་ཚོགས་གླེང་བ།
གཞབ་རྒྱུག་དང་ཧོལ་མཆོང་གིས་ལུ་གུ་རེ་གཉིས་ཨེ་རྫོགས་བལྟ་མཁན་དེ་ཚོ་རང་གང་
ནས་ཡིན་ནམ།
དེ་ལྟར་དུ། འགལ་འདུས་གྲུབ་པའི་འཇིག་རྟེན་འདི་ནས་གཞར་ཡང་འགལ་འདུའི་བྱ་
བ་འབའ་ཞིག་འབྱུང་སྟེ། དཔེར་ན། མི་བུ་ཉེས་མེད་སྐོར་ཞིག་ནག་ཚོགས་ཀྱི་གཉའ་ཤིང་
དང་བཅས་ཏེ་ལོ་རྒྱུས་དེབ་ཐེར་གྱི་ནང་དུ་བཅུག་ཟིན་ལ། མི་བུ་དཔྱོད་ལྡན་སྐོར་ཞིག་ཉེས་
ཅན་ཀྱི་ཞྭ་མོ་དང་ལྷན་དུ་མི་ངན་ནག་ཚོགས་སོགས་སུ་འུར་བཞིན་པ་དང་། མི་བུ་དམ་
པ་སྐོར་ཞིག་ནི་འབྱུང་འགྱུར་ལའང་ནག་ཚོགས་ཀྱི་རྒྱ་ཐམ་དང་མཉམ་པོར་འཇིག་རྟེན་
ཁམས་སུ་གྲགས་ངེས་པས། གནས་ལུགས་ལ་དཀར་འདོན་ཐོབ་མི་ཐོབ་ཟེར་བ་དེ་ཡང་
ཡུལ་དུས་གནས་གསུམ་གྱི་ཆ་རྐྱེན་ལ་ལྟོས་དགོས་པ་ཞིག་ཅི་ལ་མིན་ནམ། དེ་བས་ན། སྔོན་
མ་ཁོ་བོ་འཛམ་གླིང་གི་ལོ་སྟོང་ཚོ་ལྔའི་ལོ་རྒྱུས》ཞེས་པའི་དེབ་རྒན་དག་ལ་མཇལ་སྐབས་
ཀྱང་མཐའ་གཅིག་ཏུ་ལོ་རྒྱུས་དྲང་ལྡོག་གི་མི་སྣ་དེ་ཚོར་ཡི་རང་ངམ་དགག་པ་གང་ཡང་
བྱེད་ཐུབ་མ་སོང་ཐལ། དེའི་རྒྱུ་མཚན་ནི། མིའི་རིགས་ཧྲིལ་པོས་འཁྱོགས་བསྒྱུར་དང་
སྦགས་སླད་གཏོང་བཞིན་པའི་རྫུས་མའི་ས་ཐོག་འདི་ན། ཡོངས་སུ་དག་པའི་སྐད་ཆའམ་
ཅི་ཞིག་ཡོད་མེད་ལ་དོགས་བློ་ཚད་མེད་དུ་སྐྱེས་པས་སོ། །
འཇིག་རྟེན་འདིར་ནག་ཚོགས་སྐོར་ཞིག་གིས་ནི་དཔལ་ཡོན་གྱི་མིང་བྱང་མཐོ་རུ་
བཏེགས་ཏེ་བསྐལ་པའི་རྒྱལ་རབས་ཆེན་མོ་ཕུགས་སུ་བསྐྱེལ་བ་ཡོད་ལ། ཡང་ནག་ཚོགས་
སྐོར་ཞིག་ནི་ཆེ་གྲགས་དཔལ་གསུམ་གྱི་མཚན་ཐོབ་དང་བཅས་ཏེ་སྐུ་ཚེའི་རྒྱལ་མཚན་
འཁོར་ལོ་མཐར་ཕྱིན་པའང་ཇི་འདྲ་མང་། ད་དུང་ནག་ཚོགས་སྐོར་ཞིག་གིས་ནི་བཟང་
ག7



སོ་སྐྱེས་སྐད་སྒྲ།
གི་ཅོད་པན་ཐོད་ལ་བཅིངས་ཏེ་སྲིད་པའི་བང་སོ་གང་ཞིག་ཏུ་ཐིམ་ཚར་ཤག་ལ། ཡང་
ནག་ཚོགས་སྐོར་ཞིག་ནི་ལེགས་པའི་ཁ་སྟབས་དང་བཅས་ཏེ་མི་ཡུལ་གྱི་རྒྱལ་ཁབ་དང་
རྒྱལ་ཁབ་དབར་ན་འགྲོ་འོང་ལ་བྲེལ་འདུག
དེ་བས་ན། འཇིགས་སུ་རུང་བའི་ནག་ཚོགས་ཟེར་བ་དེ་ནི་ཁྲིམས་ལུགས་དང་ལྷན་
དུ་ཐོན་གྱིན་ཡོད་པས་ཡ་ལན་སྤྲད་ན་ཁྲིམས་འགལ་རེད། ཁྲིམས་ལུགས་ལ་མི་སྐྲག་པའི་
དཔའ་བོ་སུ་ཞིག་ཡོད། དེ་བས་ན། འཇིགས་སུ་རུང་བའི་ནག་ཚོགས་ཟེར་བ་དེ་ནི་ཀུན་
སྤྱོད་དང་མཉམ་དུ་འགྲོ་བཞིན་མཆིས་པས་དོགས་སློང་བྱས་ན་ནག་ཉེས་རེད། ལུགས་
སྲོལ་ལ་མི་འཇིགས་པའི་དཔའ་བོ་སུ་ཞིག་ཡོད། གང་ལྟར་ནག་ཚོགས་ནག་ཚོགས་ཟེར་
བ་དེ་ནི་ཁྱོད་ཀྱི་མིག་གིས་རིག་ས་ཞིག་དང་རྣ་བས་གོ་ས་ཞིག་ན་མེད་ཁོ་ཐག་རེད། གང་
ལྟར་ནག་ཚོགས་ནག་ཚོགས་ཟེར་བ་དེ་ནི་སྙིང་ན་བའི་ཨེ་ཙི་འགོས་ནད་བཞིན་དུ་རྒྱལ་
ཁབ་དང་མི་རིགས་ཀྱི་དབྱེ་བ་གཏན་མེད་པར་ས་སྒང་ཧྲིལ་པོར་མེར་གྱིས་ཁྱབ་ཡོད་ཅིང་།
གཞར་ཡང་གཉེན་པོ་སྟོབས་ལྡན་ཟེར་བ་མེད་ལ་ནད་རྟགས་འཁྲུལ་མེད་ཅིག་ཀྱང་ཤོད་
དཀའ་ཚོད་རེད།
དྲན་ཚུལ་འདི་འདྲ་ཞིག་ལ་རྐྱེན་བྱས་ཏེ་ཁོ་བོས་འཛམ་གླིང་གི་གློག་བརྙན་གྲགས་
ཅན་བརྒྱའམ་ལྔ་བཅུ་ཟེར་བ་དག་ལོགས་སུ་བསྒྱུར་ཅིང་། ཐེ་ཝན་དང་ཤང་ཀང་སོགས་
ཀྱི་མཐོ་རིམ་བརྙན་འཕྲིན་ཁང་དག་གིས་ཕབ་བསྒྱུར་བྱས་པའི་ཟེར་སྡེར་སྤུས་གཙང་དག་
ཀྱང་ཟུར་དུ་འཕངས་ཏེ། ཤས་ཆེར་ནག་ཚོགས་ཀྱི་བྱེད་གཏེ་འབའ་ཞིག་འཁྲབ་ཡོད་པའི་
གློག་བརྙན་འཁྲབ་སྟོན་པ་ཟོན་ཧོང་ལིས་ཀྱིས་གཙོ་འཁྲབ་བྱས་པའི་ཟེར་སྡེར་རང་ག་མ་
8 -



གློག་བརྙན་འཁྲབ་སྟོན་པ་ཞིག་ལས་འཕྲོས་ཏེ་ནག་ཚོགས་གླེང་བ།
སྐོར་ཞིག་ཆེད་དུ་འོས་སྦྱོར་བགྱིས་པ་ཡིན་ལ། སྤྱིར་ཡིན་ན་དབར་མཚམས་འདི་ནས་
གློག་བརྙན་དེ་དག་གི་འཁྲབ་འཁྲིད་མཁས་ཆེན་རྣམས་ཀྱི་ཆེ་བ་ནི་ཅིས་ཀྱང་བརྗོད་འོས་
ཤིག་ཡིན་ལས་ཆེ་མོད། རང་གིས་བསམ་སྟངས་ལ་ནི་ཟོན་ཧོང་ལིས་ཀྱིས་འཁྲབ་སྟོན་
བྱས་པའི་གློག་བརྙན་དག་གི་ཁྱད་ཆོས་དེ་ཧ་ཅང་དམིགས་བསལ་པ་ཞིག་རེད་འདོད་པས།
ངལ་བ་དེ་འདྲ་ཡང་བསམ་བཞིན་ལྷུར་དུ་མ་བླངས་པ་ཡིན་ཅིང་། ཁྱེད་ནས་གློག་བརྙན་
འདི་ཚོར་ཞིབ་ཏུ་བལྟས་པའི་རྗེས་སུ་ཁོ་བོའི་གཏམ་ཐུང་འདི་ལ་ཡང་ངེས་ཤེས་རན་ཙམ་
ཅིས་ཀྱང་འདྲོང་ངེས་ཡིན་ལ། དེ་སྟེ་ཟོན་ཧོང་ལིས་ཀྱི་ལུས་སྟེང་ནས་ཐོན་པའི་མྱངས་
མི་མཛད་པའི་བྱེད་སྟངས་དང་མིའི་གཉུག་གཤིས་ཀྱི་འགྱུར་འགུལ་སོགས་ལ་མྱོང་རོལ་
བྱེད་པ་དང་ཆབས་ཅིག ནག་ཚོགས་དང་དཀར་ཚོགས་གཉི་ཀ་རྦད་དེ་འདྲེས་ནས་བཀར་
དཀའ་ཚུལ་དང་། ལན་རེར་དཀར་ཚོགས་ལ་བལྟས་ནའང་ནགས་ཚོགས་ལ་སྙིང་རྗེ་
ཤས་ཙམ་ཅིས་ཀྱང་ཡོད་སྲིད་པ་དང་། ནག་ཚོགས་ནག་ཚོགས་མིན་ཅིང་དཀར་ཚོགས་
ད་གཟོད་ནག་ཚོགས་ཡིན་པ་ལ་སོགས་ཀྱི་གནད་དོན་རྡོག་པོ་སྐོར་ཞིག་གི་གསང་རྒྱ་ཧར་
གྱིས་རྟོགས་འོང་ཞིང་། ཁད་དང་ཁད་ཀྱིས་མི་ཡུལ་ཁམས་སུ་དུས་གསུམ་ཀུན་ལ་སྦས་
སྐུང་བྱས་ནས་ཡོད་པའི་ནག་ཚོགས་ངོ་མ་བོ་དེ་ཡང་མག་མོག་སབ་སིབ་ཅིག་མཐོང་བར་
འགྱུར་བས་དགོས་པ་ཅུང་ཟད་ཆེའོ་སྙམ། འོན་ཏེ། འདི་ལའང་འཁྲབ་ཁྲིད་པ་དང་སྤྱི་
དཀར་ཚོགས་ནི་ནག་ཚོགས་ལ་ལྟོས་ཏེ་བཏགས་པའི་མིང་བརྡ་གསར་པ་ཞིག་ཡིན་ལ། ཡང་དག་པ་ནི་འདིའོ་དང་
ལྷད་མེད་པ་ནི་འདིའོ་ཟེར་མཁན་གྱི་སྲིད་ལུགས་དང་ཚོགས་པ་སོགས་ལ་གོ་ཆོག་པ་ལས་གཞན། བདེན་པ་ནི་ངའོ་དང་
ཚད་མ་ནི་ངའོ་ཟེར་མཁན་གྱི་མི་བུ་སྒེར་ཀྱང་དེའི་ཁོངས་སུ་བསྡུ་རུང་བ་ཞིག་ལོས་ཡིན་འདོད།
D
9-



སོ་སྐྱེས་སྐད་སྒྲ།
ཚོགས་ཀྱི་ཐིག་ཤིང་འདྲ་མིན་གྱི་ཚད་བཀག་ནི་ཅིས་ཀྱང་ཐེབས་སྲིད་པ་ཡིན་པས། གཞར་
ཡང་ཐམས་ཅད་པོར་ཡིད་ཆེས་འབའ་ཞིག་བྱ་ཆོག་ཅེས་པའི་དོན་ཡང་མེད། གང་ལྟར་
ཟོན་ཧོང་ལིས་ཀྱིས་འཁྲབ་པ་ཞིག་ཡིན་ཚེ་དྲང་ལྡོག་སུ་ཞིག་ཡིན་ཀྱང་འཁྲབ་སྟོན་པ་
གཞན་དག་ལྟར་དུ་པྲ་ཚིལ་གྱིས་བཟོས་པ་དེ་འདྲ་རང་ཁྱོན་ནས་ཆགས་མེད་ཅེས་པའོ། །
མདོར་དེད་ན། ཁོ་བོས་རང་ཉིད་དམ་འཇིག་རྟེན་འདི་ལ་འཕྲལ་མར་འདྲི་འདོད་
པ་ཞིག་ནི་མི་ཡུལ་ཁམས་ཀྱི་ནག་ཚོགས་དང་དཀར་ཚོགས་ཞེས་པར་དོན་དངོས་སུ་དབྱེ་
མཚམས་གསལ་པོ་ཞིག་ཡོད་དམ་མེད་ཅེས་པ་ཁོ་ནའོ། །
2009223
10 -



དྲིན་ཕ་མ་ཉི་ཟླ་རྙེད་མེད་རེད།
དྲིན་ཕ་མ་ཉི་ཟླ་རྙེད་མེད་རེད།)
གཤེགས་ལ་ཉེ་བའི་རང་གི་ཨ་མ་ལགས་ལ་བཟོད་གསོལ་དུ།
ངག་རྒྱུན་དུ། ཨ་མ་དྲིན་ཆེན་ཞིག་གིས་ཁོང་གི་མི་ཚེའི་ཕྱེད་ལྷག་ལ་མ་འཕྲད་པའི་བུས་པ་
ཉིད་དྲན་དྲགས་ཅིང་། ཉི་མ་ཞིག་ལ། མགོའི་སྐྲ་རྐང་ཉག་མ་གཅིག་ཤོག་དཀར་ཐ་གང་གི་ལྟེབ་
ལ་གཅུད་ཅིང་། སྟོད་ཉི་མ་ལྷ་ས་ན་གཡེར་ཆེན་ཆོས་ཀྱི་འཁོར་ལོ་བསྐོར་བཞིན་པའི་བུ་རྒོད་དེ་
ལ་བསྐུར་གནང་མཛད་པ་རེད་ཟེར། བུ་དེས་ཨ་མ་ལགས་ཀྱི་དཀར་པོ་ཆགས་པའི་སྐྲ་རྐང་དེ་
གཟིགས་པ་དང་སྦྲགས་སྤྱན་ཆབ་དབང་མེད་དུ་བསིལ་ཞིང་། སོ་སོའི་མི་ཚེ་ཧྲིལ་པོར་ཨ་མ་ལགས་
ལ་ཐེངས་གཅིག་ཀྱང་མ་མཇལ་བར་ཞེ་འགྱོད་ཤས་ཙམ་ཡང་ཡང་དུ་སྐྱེས་སྐད། རྗེས་སོར་ཨ་མ་
དེ་ཉིད་སྐུ་གཤེགས་དུས་ཀྱང་ཁོང་མ་སྨད་གཉི་ཀ་གཏན་ནས་གཏན་དུ་ཞལ་མ་འཕྲད་པར་བཤད།
ཁྱོད་ཚོས་མི་ཤེས་ན། བུ་རྒོད་དེ་ནི་གངས་ཅན་མཁས་པའི་གཙུག་རྒྱན་དུ་གྲགས་པའི་ཤར་རྒྱལ་བ་
ཙོང་ཁ་པ་མཆོག་རེད།
-ཐོག་མའི་གླེང་བསླངས་པ།
རང་གི་ཨ་མ་ལགས་ཀྱང་རོང་འབྲོག་ཕྱོགས་ཀྱི་ཨ་མའམ་བུད་མེད་གཞན་དག་དང་
འདྲ་བར། དཀོན་མཆོག་གསུམ་ལ་རྒྱུ་མཚན་མེད་པའི་དད་པ་བན་བུན་ཞིག་ནམ་ཞར་
འདི་ནི་འཇུ་སྐལ་བཟང་ལགས་ཀྱི་ཚིག་ཅིག་ཡིན་ཞིང་ཆ་ཚང་དྲངས་ན་གཤམ་གྱི་འདི་འདྲ་སྟེ། གཞོན་རྩེད་
གྲོགས་གཅིག་རྗེས་གཉིས་འཁོར་རེད། །འགལ་སོང་རུང་འགྱོད་པ་ང་མེད་གི ། དྲིན་ཕ་མ་ཉི་ཟླ་རྙེད་མེད་རེད། །སེམས་མི་
གསོད་སེམས་ཐག་གོར་མོ་རྡོ། །
]
ག11 །



སོ་སྐྱེས་སྐད་སྒྲ།
ཡང་སྐྱེས་ནས་ཡོད་ཅིང་། དགོང་ཞོགས་གཉིས་ལ་གནས་དུས་ཆག་མེད་དུ་མ་ཎི་དང་ཏཱ་
རེ་མང་པོ་ཁ་བཏོན་བྱེད་པའི་ཆ་ནས་ཁྱོད་དང་ང་ཡི་ཨ་མ་གཉིས་ལ་ཁྱད་པར་ཕྲ་མོ་ཙམ་
ཡང་ཡོད་པ་མ་རེད། འོན་ཏེ། ངེད་ཀྱི་ཨ་མ་ལགས་ནི་རོང་འབྲོག་ཕྱོགས་ཀྱི་ཨ་མ་ཉུང་
ཤས་དང་འདྲ་བར་ཆུང་དུས་ནས་ས་རླན་དང་གདན་སྲབ་ཏུ་སྡོད་པ་མང་དྲགས་པས་ན།
དབང་རྩ་དང་རུས་རྒྱུས་ཚང་མར་ཁྲག་རླུང་རང་བཞིན་ཅན་གྱི་ཆུ་སེར་གསོག་ཡོད་པ་
དང༌། ཉིན་རེར་བཞིན་ཡན་ལག་དང་ཉིང་ལག་ཚང་མར་རླན་དུག་ངེས་མེད་དུ་ཕོག་ནས་
གཟུགས་ཕུང་རྦད་དེ་སྐྱོན་ཅན་ཆགས་ཅིང་། ཏག་ཏག་ཁོ་བོ་མ་སྐྱེས་པའི་སྔ་ལོ་དེར་ཕྱག་
རྐང་ཡོངས་རྫོགས་ཞི་འཁུམས་སུ་གྱུར་སོང་ཅེས་ཨ་མ་ལགས་ནས་ང་ལ་གསུངས་མྱོང་།
སྤོ་བོ་བཟའ་ཟླ་གཉིས་ཀྱིས་ཨ་མ་ལགས་ལ་སྨན་བཅོས་མ་བྱས་པ་དེ་འདྲ་ཡང་ཁྱོན་
ནས་མ་རེད་དེ།
ལོ་ངོ་བཅུ་ཕྲག་མང་པོར་སྤྲུལ་བླ་རྣམས་ཀྱི་མོ་རྩིས་དང་། གྲུབ་རྒན་རྣམས་ཀྱི་ཁ་
ཆུ། སྔགས་བན་རྣམས་ཀྱི་བུམ་རྫས་དང་། དྲང་སྲོང་རྣམས་ཀྱི་ཕྱག་ནས་ལ་སོགས་པ་མ་
བཀོལ་ཤུལ་ན་གཅིག་ཙམ་མེད་ཀྱང་། ནད་ཀྱི་རྒྱུ་རྐྱེན་མ་ངེས་པར་ཡར་མར་བཅོ་བརྒྱད་
བྱས་པ་དེས་ལུས་སེམས་གང་ཆ་ནས་ཇེ་ཐུ་རུ་མི་འགྲོ་ནའང་ཇེ་དགའ་ལ་འོངས་ཐབས་
གཏན་མེད་པ་ནི་གནའ་མི་དེ་ཚོས་ག་ལ་ཤེས་ཨང་།
དེས་ཀྱང་མི་ཚད་དེ། ཟི་ལིང་ནས་ཞག་སྡོད་དང་། ལན་གྲུ་ནས་གཤག་བཅོས། ཡིན་
ཨན་ནས་ཆུ་ཁོལ་དང་། སྟོང་སྐོར་ནས་སྨན་ལུམས། རྐང་ཚ་ནས་མེ་བཙའ་ལ་སོགས་པ་
ཐབས་བརྒྱ་ཇུས་སྟོང་གིས་འབད་འཐབ་དྲག་པོ་བསྟེན་ཡོད་ནའང་། འཇིག་རྟེན་ཁམས་
12



དྲིན་ཕ་མ་ཉི་ཟླ་རྙེད་མེད་རེད།
ཀྱི་སྨན་ཁང་ཕལ་ཆེ་བ་ཞིག་ནི། ཞོགས་དུང་གིས་བཤད་པ་བཞིན་དུ། སྨན་པས་འགྲོ་
ཞོར་འདུག་ཞོར་གྱིས་ཁྱོད་ཀྱི་རྩ་ལ་བརྟགས། སྨན་ཨ་ལ་པ་ལ་ཞིག་བྱིན། ཁྲལ་མངོན་སླ་
བཅོས་ཀྱིས་ཕྱི་རུ་འཕུད་ཐབས་བྱེད་ཅེས་པ་ཙམ་ལས་མ་འདས་ཤིང་། སྨན་ཁང་དང་སྨན་
པ་ཕལ་ཆེར་ཞིག་ནི་དེ་ལ་བལྟས་ནའང་བཙོག་སྟེ། ནམ་ཡང་སྒོར་མོ་ལེན་ཐབས་གཅིག་
པོར་དམིགས་ནས་ནད་ཇེ་ཐུ་རུ་གཏོང་ཞིང་། རང་གི་བདེ་ཐང་ལ་གཟབ་ཕྱིར་ནད་པ་
གདོན་རྫས་ལྟར་མཐོང་བ། འགྲོ་ཡང་འདུག་བདེ་ལ་འཁྲེན་ནས་ནད་པ་མང་པོར་ཁབ་
ཤུལ་གཅིག་ཙམ་སྤྱོད་པ་དང་། སྨན་རྫས་ལ་སྟེར་ནོར་འབྱུང་བ། གྲངས་ཚད་འཆུག་པ།
གོ་རིམ་འཆོལ་བ།
རིན་གོང་ལྡབ་ལེན་བྱེད་པ་སོགས་མིང་ལ་སྨན་ཁང་ཞེས་སྙན་པོ་ཡོད་ཀྱང་། དོན་
ལ་རལ་གྲི་དང་བོའུ་ཐུང་མེད་པའི་གསོད་ཁང་འབའ་ཞིག་ཆགས་ཡོད་པ་ཡིན། དེ་བས་
ན།།
ང་ཡི་ཨ་མ་ལགས་ཀྱིས་མཚོན་པའི་མི་ཡུལ་གྱི་ནད་པ་ཧ་ཅང་མང་མང་ཞིག་ཁོ་ཚོས་
བསམ་བཞིན་དུ་བསད་པ་རེད་ཅེས་གནས་ཚུལ་དཔང་པོར་བཞག་ནས་སྨྲ་བ་ཡིན། །
གོང་གི་དོན་དངོས་དེ་དག་ནི་ཁོར་ཡུག་དང་ཀུན་སྤྱོད་སོགས་ཀྱི་མཐོ་ཚད་དང་
ཟབས་ཚད་སོགས་ནས་གླེང་དགོས་པ་ཞིག་ཡིན་མཆི་བས། ཁོ་བོས་རང་ཉིད་ལ་ལེ་
བདའ་མང་པོ་བྱེད་པར་མི་འདོད་ལ། ཡང་ཅིག་བཤད་ན་བདག་གིས་དེ་སྔོན་བཤད་པའི་
འཇིགས་སུ་རུང་བའི་ནག་ཚོགས་ཀྱི་ངོས་གཅིག་ཀྱང་འདི་ལྟར་ཡིན་པས་བྱ་ཐབས་ཅི།
འོན་ཏེ། ད་ལྟ་རྩོམ་ཡིག་འདི་ན་ཨ་མ་ཞེས་ཧ་ཅང་དགའ་མདོག་སྟོན་མཁན་གྱི་དྲེད་
པོ་རང་གིས་ཀྱང་ཁོང་གི་ཕྱག་ཏུ་ཇ་ཚན་ཞིམ་པོ་ཕོར་གང་བཞག་པ་དྲན་རྒྱུ་མི་འདུག་ལ།
-13



སོ་སྐྱེས་སྐད་སྒྲ།
་་
ཞིབ་འདང་ཞིག་བརྒྱབ་པ་ཡིན་ན། གྲྭ་གཟུགས་འདྲ་ཞིག་བཅོས་པ་ནས་བཟུང་སྟེ་ཁོང་
གི་གམ་དུ་འགོ་མཇུག་ཚང་བའི་སྐད་ཆ་ཡག་པོ་ཞིག་བཤད་པའང་སེམས་ལ་འཆར་རྒྱུ་ཡེ་
ནས་མེད།
རླབས་ཆེན་པོ་ཅི་ཞིག་བསྒྲུབས་ཀྱིན་ཡོད་མདོག་གིས་དཔེ་ཆ་སློག དྲ་བར་ཞུགས།
རྩོམ་ཉོག་བྲིས། མི་གཞན་དང་ལྷན་དུ་ཉི་མ་གཏོང་རྐྱང་ཁོ་ན་བྱས་ནས་བསྡད་ནའང་། ད་
དུང་ཨ་མ་ལགས་ནས་ཡོངས་སུ་བཟོད་སྒོམ་དང་བཅས་ཏེ་ཁོ་བོར་མཐའ་གཅིག་ཏུ་རྒྱབ་
སྐྱོར་བྱེད། ཡི་རང་བྱེད། སེམས་བསམ་པའི་གཏིང་ནས..
སྙིང་མེད་རང་ཉིད་ཕོ་ལོ་བཅུ་གསུམ་ལ་བུད་པའི་ཚུན་ཆད་དུ་ཨ་མ་ལགས་ནས་སྐད་
ཆ་གདུག་མོ་ཐེངས་གཅིག་གསུངས་པའང་མི་དྲན་འདུག་ལ། ང་ནི་ཁྱིམ་ཚང་ནང་གི་
སྣང་ངུ་གཡུ་སྟག་གཅིག་པུ་ལ་བརྩིས་ནས། ཟོས་གོས་ཀྱི་ཕུད་བྱིན། གཏམ་ཚིག་གི་རྩེ་
མཆོད། དངོས་གནས་དུང་དཀར་འོ་མས་གསོས་པ་བཞིན་དུ་ཅི་བདེ་ཅི་སྐྱིད་ཀྱིས་གཅེས་
ཤིང་བསྐྱངས་པ་རེད་ཨང་།
ཁ་ཉིན་ཕྲན་པ་ཕ་ཡུལ་དུ་སོང་དུས་ན། སྙིང་ཉེ་བའི་སྲིང་ཆུང་མ་ཚོས་ནི་ཨ་མ་ལགས་
ཀྱི་དཔྱི་མགོ་རལ་རྡོལ་དུ་འགྲོ་བར་དོགས་ཏེ་པགས་ཚར་དང་སྲིང་བལ་གྱིས་མལ་སྟན་སྣ་
ཚོགས་བཟོ་ཡིན་འདུག ད་ཆ་ཨ་མ་ལགས་འགུལ་འཕག་ཙམ་བྱེད་པར་ཡང་དུས་ཚོད་
སྐར་མ་སུམ་ཅུ་ལྷག་ངེས་པར་དགོས་ལ། དེ་ལྟ་ནའང་། ཁོ་མོ་ཚོས་ལག་ཡང་མོ་དང་ངག་
འཇམ་པོས་དལ་ལྷོད་རན་མའི་ངང་ལ་རྐྱང་བསྐུམ་བྱེད་དུ་འཇུག་པ་རེད། གོ་རིམ་དང་
ཞིབ་ཚགས་ལྡན་པའི་སྒང་ནས་གཅིན་སྐྱག་ལེན་པ་དང་། ཁ་ཆུ་དང་སྣབས་ཆུ་ཚང་མ་
- 14



དྲིན་ཕ་མ་ཉི་ཟླ་རྙེད་མེད་རེད།
སེམས་ཆུང་སྒོས་ལག་རས་ཀྱིས་ཡང་མོར་འབྱིད། སྐབས་རེར། ཨ་མ་ལགས་ནད་ཚིག་
ཟོས་ན་ཁྲོ་གཤེ་མང་པོ་སྟོན་རེད། བཀའ་བཀྱོན་མང་པོ་གནངས་རེད། རེད་དང་། ངའི་
དྲིན་ངོ་དྲིན་དུ་ཤེས་པའི་སྲིང་ཆུང་མ་ཚོ་ནི་ངང་པ་མཚོ་ལ་འཇུག་པ་བཞིན་དུ་དེ་འདྲའི་
བག་ལྷོད་དང་དེ་འདྲའི་རྒྱུན་ལྡན་ཨང་།
འདི་ནི་ཉིན་ཞག་རེ་གཉིས་ཀྱིས་ཚར་ཐུབ་པའི་མགྲོན་པོར་གཟིམ་མལ་བཅོས་པ་ལྟ་
བུའི་བྱ་བ་སྤྱིར་བཏང་མ་ཞིག་ཁྱོན་ནས་མ་རེད་དེ། ལོ་ཟླ་ཞག་མཐུད་ཀྱིས་ཁ་ལེན་ཚིག་
བརྩི་བྱས་ནས་འོངས་པའི་བརྩེ་བ་རླབས་ཆེན་ཞིག་གི་ཐོགས་རེག་འཛིན་དུ་ཡོད་པའི་ཁ་
དོག་འོད་འཚེར་པོ་དེ་རེད་ལགས། ཡོད་ཀྱང་འོས་ལ་ཡོད་ཀྱང་དགོས་པའི་ཁ་དོག་དེ་ནི།
རྙེད་ཀྱང་དགོས་ལ་སྨན་ཀྱང་སྨན་པའི་ཁ་དོག་དེ་ནི། དཔེ་ཁང་གྲུ་བཞི་ན་བཀའ་བསྟན་
འགྱུར་གྱི་གླེགས་ཐག་གྲོལ་མཁན་གྱི་དྲེད་པོ་སེང་རྡོར་ངའི་བློ་ཡིད་དུ་ཅིའི་ཕྱིར་མ་དྲན་པ་
རེད་དམ། ལག་ལེན་དུ་ཅིའི་ཕྱིར་མ་བཏབ་པ་རེད་དམ། གནས་ལུགས་ནི། ཁ་ནས་ལྷ་
བཞེངས་མཁན་ཕལ་ཆེར་ཞིག་ལག་ནས་སྣབས་ལུག་མཁན་དེ་ཚོའང་ཡིན་སྲིད་པས་སོ། །
ཐམས་ཅད་ལས་ཀྱང་བརྗོད་བསྒྱུར་བྱེད་མི་ཐུབ་པ་ཞིག་ནི། དེ་ཉིན་ཁོ་བོ་ཨ་མ་ལགས་
དང་ཞལ་བྲལ་ནས་ཕྱིར་ཟི་ལིང་དུ་ལྡོག་སྐབས། ཁོང་གིས་སྐད་འགོ་དམའ་ཞིང་མིག་ཆུ་
ཁྲོམ་ཁྲོམ་དུ་འབབ་བཞིན་འདི་ལྟར་ཟེར།
བུ། ཨ་ལགས་ཚོས་ཁྱོད་རང་ཁྲིམས་གཏུགས་བྱེད་ཀྱིན་འདུག་ཟེར་བས། ད་སེམས་
ཆུང་བྱོས་ན་དགའ། ཨ་ཁུ་བློ་ཆོས་ཀྱིས་ཟེར་ན། སེང་རྡོར་གྱིས་ད་དུང་མུ་མཐུད་དུ་དཔེ་ཆ་
འཕུད་ཚེ། ཁྱོད་ཤི་བའི་རྗེས་སུ་ང་ཅག་ཁྱེད་ཚང་ལ་གཤིན་བདུན་གསུངས་པར་ཡང་མི་
15



ཕེབས་ཅེས་བཤད་ཐལ། ད་ཡིན་ན། ཁྱེད་ཀྱིས་ཨ་མའི་ཁ་བླངས་ནས་ཨ་ལགས་དེ་ཚོར་ཅི་
ཡང་མ་བཤད། གལ་ཏེ། ད་དུང་བཤད་པ་ཡིན་ན་སྡུག་རང་གིས་ཉོ་བ་ཁོ་ཐག་རེད། དེ་
བས། ཨ་མའི་རེ་བ་ནི་ཁྱོད་རང་འཇིག་རྟེན་འདི་རུ་ཉེ་ཞོ་ཅི་ཡང་མེད་པར་འཚོ་རྒྱུ་དེ་ཡིན་
གསུངས།
ཀློག་མཁན་རྣམ་པ། གལ་ཏེ་ཁྱེད་ཅག་ཁོ་བོ་ཡིན་པའི་དབང་དུ་བཏང་ན། སྐབས་
དེར་ངས་ཨ་མ་ལགས་ལ་ལན་ཅི་ལྟར་བཏབ་ན་འོས་སམ། ཨ་ཕོ་བླ་སྤྲུལ་དེ་ཚོར་གཏན་
ནས་མི་སྐྲག་ཅེས་དཔའ་སྐད་བརྗོད་པས་འགབ་བམ། ཡང་ན་བདེན་དོན་གྱི་ཆེད་དུ་
གཅེས་པའི་སྲོག་ཀྱང་འདོར་དགོས་ཚུལ་གྱི་མང་མང་གི་ཁ་ཕོ་དེ་འདྲ་བཤད་ན་བཟང་
ངམ། ཡང་ན་གནས་ལུགས་དང་ཁྲིམས་ལུགས་ཀྱི་ངོས་ནས་ནི་ཨ་ལགས་དེ་ཚོ་རྦད་དེ་
འཆུག་སོང་ཚུལ་སོགས་ཟེར་རམ།
འོན་ཀྱང་། ངས་ནི་ཨ་མ་ལགས་དགོངས་པ་བདེ་བར་བཞུད་ཆོག་པའི་སྐད་ཆ་འཐད་
ལྡན་གང་ཡང་རྙེད་མ་སོང་ལ། ཡོད་ཡོད་འདྲ་ལ་མེད་མེད་ཀྱང་འདྲ་བའི་ཁྲིམས་ལུགས་
སོགས་ཀྱི་གྲགས་སྐམ་ཙམ་ལ་བརྟེན་ནས་ཁོ་བོར་ཅི་ཡང་མི་སྐྱོན་ནོ་ཞེས་ཀྱང་ཡེ་ནས་སྨྲ་
ཐབས་བྲལ་སོང་། དེའི་རྒྱུ་མཚན་ནི། ང་ཡིས་ད་དབར་དུ་ཁྲིམས་ལུགས་ཅེས་པའི་ཆེན་
ཆེན་པོ་དེ་ནི་མི་སྣ་ག་གེ་མོ་ཞིག་གི་འདུག་སྟེགས་དང་སྐད་ཆ་ཙམ་ལ་ངོས་བཟུང་ཡོད་
པས་སོ། །
དེའི་ཕྱིར། ཁོ་བོས་མགོ་བོ་ནང་དུ་ལྡེམ་བཞིན། ནོངས་པ་དང་བཅས། ཨ་མ་
ལགས་དགོངས་པ་མ་འཚོམས་”ཞེས་ཁེའུ་ཁེའུ་གླེང་མོལ་སོགས་ནས་རྒྱུན་པར་ལབ་པའི་
16



དྲིན་ཕ་མ་ཉི་ཟླ་རྙེད་མེད་རེད།
སྐད་ཆ་སྙིང་པོ་མེད་པ་དེ་འདྲ་ཞིག་མ་གཏོགས་ཟེར་རྒྱུས་གཏན་ནས་ཕོངས་སོང་།
མཚམས་འདིར་དྲ་གྲོགས་རྣམས་ཀྱིས་ཁོ་བོར་གཤེ་གཤེ་ལུང་པ་གང་དང་མཉམ་དུ།
སེང་རྡོར། ཁྱོད་ནི་མི་ངན་ནང་གི་མི་ངན་ཞིག་རེད་ཅེས་སྙམ་མེད་དུ་ཁ་རྡུང་སྣ་ཚོགས་
གཏོང་ནའང་ཅི་ཆ། ཡིན་ནའང་། ཐོག་མར་སོ་སོའི་ཁྱིམ་ཕུག་ན་ཡོད་པའི་ལ་འགོའི་ཉི་མ་
དེ་དག་ལའང་བསམ་ཞིབ་རྣལ་དུ་སྨིན་པ་རེ་ཅིས་ཀྱང་བྱེད་པར་འཚལ།
སེང་རྡོར་ཡིན་ནམ་འདིས་རང་གི་ཨ་མའི་ལག་ཏུ་སྒོར་རྡོག་བཅུ་གྲངས་ཙམ་ཡང་
འཇོག་མ་མྱོང་ངོ་བསམ་ན་ཁྱོད་ཚོ་ནོར་སོང་བ་རང་ཡིན། སེང་རྡོར་མ་སྨད་གཉི་ཀ་ཁྱི་
ཞི་རྒྱབ་གཏོད་དུ་གྱུར་ཡོད་སྙམ་ན་ཁྱེད་ཅག་དེ་ལས་ཀྱང་འཁྲུལ་སོང་བ་རང་ཡིན། ངེད་
མ་བུ་གཉིས་ཀྱང་སྲོག་ལྡན་གཞན་དག་དང་འདྲ་བར། མ་འདང་ཆེན་བུ་རྩིས་ཆེན་ཡིན་པ་
རྦད་དེ་གཅིག་མཚུངས་ཡིན་ལགས།
འོན་ཏེ། ཁོ་བོས་ཅིས་ཀྱང་ཟེར་འདོད་པ་ཞིག་ནི་ང་དང་ཁྱོད། ཁོ་དང་ཁོ་མོ་སུ་
ཞིག་ཡིན་ནའང་ཆོག་སྟེ། དགའ་གུས་སྤྲོ་གསུམ་གྱི་སྟོབས་དང་ལྡན་པར་རང་རང་གི་ཨ་
མ་ལགས་དང་ལྷན་དུ་བརྩེ་བའི་འཕྲོས་མོལ་ཅི་དགར་བྱེད་མཁན་ཧ་ཅང་ཧ་ཅང་དཀོན་
ལ། དལ་ལྷོད་ཁོམ་གསུམ་གྱི་ཡུན་དང་བཅས་ཏེ་སོ་སོའི་ཨ་མ་ལགས་དང་ལྷན་དུ་མི་ཚེའི་
གཏམ་གླེང་རིང་དུ་བྱེད་པ་དེ་བས་ཀྱང་ཉུང་ཐལ་དུ་ཟད་ཅེས་པ་དེའོ། །
ལྷག་པར་དུ། མི་རྣམས་ཀྱིས་རྩོམ་པ་པོ་དང་སྒྱུ་རྩལ་པར་མཚན་འབོད་པའི་སྐྱེ་བོ་ཅི་
བས་མང་པོ་ཞིག་དྲིན་ཕ་མ་འཕོང་ཕྱིས་ཀྱི་རྡོ་བ་ལྟར་འབོར་ཐུབ་པའི་ང་དང་ང་འདྲ་བའི་
སྙིང་རྗེ་མེད་པའི་ཟོག་པོ་ཀླད་མེད་ཏག་ཏག་གམ། ཡང་ན་སྙིང་རྗེ་དང་རྒྱུ་འབྲས་ཡོད་ཚད་
-17 =



སོ་སྐྱེས་སྐད་སྒྲ།
པོ་དྲི་མེད་ཀུན་ལྡན་ལྟ་བུའི་ཁ་ཕྱིན་ཅི་ལོག་པ་ཅན་སྐོར་ཞིག་སྟེ། ཡུལ་ཕ་མའི་མགོ་རུས་
ཐེད་ལ་བོར་ཏེ་མ་སེམས་ཅན་འགྲོ་བ་རིགས་དྲུག་གི་སྤྱི་འདྲེན་དུ་ཁས་འཆེས་པའི་མདོ་
མེད་སྟོང་བསམ་རིང་ལུགས་པ་འབའ་ཞིག་རེད་ཅེས་པ་དེའོ། །
དེ་བས་ན། དེའི་ཕྱིར་ན། ཁོ་བོས་བྲིས་པ་མི་ཕམ་ཟླ་བ་བཞིན་དུ་ཨ་མའི་དྲིན་ལན་
སྐོར་གྱི་ཚིག་ཡག་དེ་འདྲ་ཡང་གཏན་ནས་རྩོམ་པར་མི་འདོད་ལ། གནའ་རྒྱལ་ཚེ་ལོ་བཤད་
མཁན་གྱི་ཨ་ཁུའམ་ཨ་ཅེ་དེ་དག་ལ་ཡང་དོན་ངོ་མར་ཨ་མར་གཅེས་པའི་སེམས་ཤུགས་ཇི་
འདྲ་ཞིག་ཡོད་མེད་ལ་སོམ་ཉི་རྣོན་པོ་བསྟུད་མར་སྐྱེས་དགོས་བྱུང་སོང་། རང་ཉིད་ཚེ་
དུས་མ་བྱས་དབར་དུ་སྐྱེ་ངེས་རེད།
20093.8
18



སྒོ་ལྕགས་དང་སློབ་གསོ།
སྒོ་ལྕགས་དང་སློབ་གསོ།
དེ་རིང་ཕྱི་དྲོར་སོ་སོའི་སྨྲ་བརྗོད་རང་དབང་ལ་བདེན་ཁ་རྩོད་ཀྱིན་པའི་སྦྱར་བྱང་ཚུགས་ཐུབ་
མ་འགའ་ཞིག་དངོས་སུ་མཐོང་བས་དང་། ཉེ་སྔོན་དྲ་གྲོགས་“པ་ཐུར་ལགས་ཀྱིས་ཁོ་བོར་སློབ་
གསོའི་ངོས་ཐད་ནས་རང་གི་ལྟ་ཚུལ་དྲང་པོ་ཞིག་འདོན་པར་སྐུལ་ལྕག་བཏང་ཡོད་པས་དང་། ད་
ལྟ་སྟེ། ཏག་ཏག་ཆུ་ཚོད་གཉིས་ཀྱི་སྔོན་འདིར། གྲོགས་པོ་ཞིག་གིས་ཁ་པར་ལས་རང་ས་ཆའི་སློབ་
གསོའི་སྐོར་གྱི་སྡུག་གཏམ་མང་དུ་བརྗོད་སོང་བས་ན། རྩོམ་ཐུང་འདི་འདྲ་བ་ཞིག་སེམས་འགུལ་
གྱིས་འཁྱུག་ཅིང་ཐོལ་བྱུང་གིས་མི་རྩོམ་ཀ་མེད་རེད་སོང་ཐལ། དེ་བས་ན། ཡི་གེའི་གཏགས་སྐྱོན་
དང་འཁྲུལ་སྐྱོན་ལ་སོགས་རང་གིས་དལ་གྱིས་བཅོས་ཆོག་པར་བྱས་ནས་ཡོད་པས། ཐུ་མི་དག་
ལ་དགོས་མེད་ཀྱི་ཐུགས་ཁྲེལ་ཡོད་ན་ཕར་ཁྱེར་སོང་ཞེས་སྔོན་ནས་བྱ་གཏོང་བ་ཡིན་ལ། ཆབས་
ཅིག་ལུགས་འགལ་འདི་འདྲ་མ་ཞིག་བསྒྲུབས་སོང་བར་ཡིད་སུན་པའི་དྲ་འབུ་ཉམ་ཆུང་དག་ལ་
དགོངས་དག་འདྲ་པོ་ཞུ་ཁུལ་བྱེད་ཅིང་། རྩོམ་ཡིག་འདི་ནི་ཁོ་བོས་སློབ་གསོའི་ངོས་ཐད་ནས་ཟིན་
ཏུ་བཏབ་པ་ཞིག་ཡིན་འདུག་པས། སྙན་ངག་དང་སྒྱུ་རྩལ་གྱི་ཚད་ཤིང་མང་པོ་སྟོན་མ་ཡོང་ཞེས་
དེབ་འདིའི་རྩོམ་ཡིག་མང་དག་ནི། ཤོག་ངོས་ཀྱི་མིག་ཁོ་ན་སྤྱོད་དེ་གཟིགས་ན་བརྡ་ཆད་གོ་མེད་རྒྱུས་མེད་དང་།
མིང་ཚིག་རྙིང་མིན་གསར་མིན་ནི་ངེས་ཅན་དུ་ཡོད་སྲིད་པ་ཡིན། འོན་ཀྱང་། འདི་ནི་དྲ་བའི་སྐད་ཆ་དང་དྲ་བའི་མིང་ཚིག་
རང་ཡིན་པས། ཁྱོད་ཀྱིས་མི་གོ་ཚེ་ཁྱོད་རང་སྐབས་དེ་དང་དུས་དེ་ལ་མ་ཡོད་པ་ལས་གཞན་གང་ཡང་མིན། ཆ་འཕྲིན་གྱི་
རིག་པ་ལ་གླེགས་བམ་རྐྱང་གཟིགས་པ་དག་གིས་དེ་ཙམ་འཕྲོགས་མི་ཆོད་པའང་རྒྱུན་ལྡན་རེད།
19



ཀྱང་མཁས་པ་རྣམས་ལ་གསལ་བྱིན་པ་ཡིན།
-ཐོག་མའི་གླེང་གཞི།
ཉིན་ཞིག་གི་དུས་ཚོད་ལ་མི་རྣམས་ཀྱིས་སེང་རྡོར་དུ་འབོད་པའི་གང་ཟག་དེ་ནི། སུ་
ཞིག་གི་འགྲོ་རོགས་འོག་སློབ་གླིང་ག་གེ་མོའི་ཁང་ཚན་གཅིག་གི་སྣེ་ཟུར་ན་རྡོག་པ་དལ་
གྱིས་སྤོ་བཞིན་འདུག་གི སྐབས་དེར་ཁོའི་མིག་གི་རྒྱལ་མོའི་ཐོག་སྟེང་ལ་གྲངས་ཚོད་མེད་
པར་འཆར་གྱིན་པ་ནི། དཔལ་ཡོན་གྱི་ཡིག་བྱང་སྣ་ཚོགས་བཀལ་ཡོད་པའི་སློབ་རའི་ཕྱི་
ནང་གི་རྣམ་པ་དང་ཚུགས་ཀ་སོགས་རེད་ལ། དེ་བས་ཀྱང་། སྙིང་དམར་གྱི་རྩེ་འགོ་རུ་སོ་
ཐུར་བཞིན་འཛེར་སོང་བ་ནི་སློབ་གྲོགས་ཚོའི་ཉལ་ཁང་གི་སྒོ་མོ་ལ་ཟུ་རྒན་ནག་པོ་ཨ་ཁུ་
ཚོའི་ལྷམ་མགོ་ཙམ་ཞིག་བསྣར་ཡོད་པ་འདི་རང་ཡིན་ཐལ།
དྲང་པོར་བཤད་ན། ཟླ་རྒན་དེ་ནི་སློབ་བུ་ཚོའི་ཁྲོད་ནང་དུ་ཕོ་མོའི་ལས་འབྲེལ་
འབྱུང་བ་གཏན་འགོག་བྱེད་སླད་དུ་སློབ་གཙོའམ་དགེ་རྒན་ནམ་རྩ་འཛུགས་གང་རུང་
གིས་ཆེད་དུ་མི་མངགས་ཏེ་ཟི་ལིང་གི་རྣོ་ལྕགས་བཟོ་གྲྭ་ག་གེ་མོ་ནས་ཚ་རྡུང་བྱས་ཏེ་སྤྲད་
པ་ཡིན་སྐད་ལ། སྒོ་མིག་དང་ཟུ་ལུང་སྦྲེལ་བྱེད་ཀྱི་ལྕགས་ཐག་དེ་ནི་ཡས་སྟུག་ཅིང་
མས་སྦོམ་པ་རྡོ་རྗེའི་འཇིགས་བྱེད་ཀྱི་ཕོ་མཚན་ལྟར་དུ་ཡོད་ཅིང་། ལྕགས་ལུང་རེ་རེའི་
དབར་མཚམས་སུ་བཙའ་ཤུན་དང་དྲེག་པ་ཆགས་ཐལ་པས་བག་ཙམ་ཞེན་པ་ལོག་པ་
ཞིག་འདུག་སོང་།
ལྕགས་ཟུ་དང་ལྕགས་ཐག་དེ་དག་ནི། མཐོང་མ་ཁད་ཀྱིས་དབྱིན་སྐད་ཀྱི་མུ་འབྲེལ་
གློག་བརྙན་སྐོར་ཞིག་གི་པར་གླིང་སྐྱོ་པོ་རེ་དྲན་འོང་ཞིང་། སྐད་ཅིག་ཏུ། གནའ་བོའི་
20



སྒོ་ལྕགས་དང་སློབ་གསོ།
ཨེ་ཅིབ་ཀྱི་བཙོན་པ་ཉེས་མེད་དག་ལ་སྲོག་ཁྲིམས་གཅོད་སྐབས་ཀྱི་མཇིང་པ་ཁྲག་སྦགས་
མ་རྣམས་ཀྱང་དྲན་སོས་པར་བྱེད་ལ། ལྷག་པར་དུ། མགོ་སྐེ་ལྕགས་ཐག་ཤད་ལེར་སྙིང་
གཟུགས་མཆོད་རྟེན་གྱི་བཟོ་བསྐྲུན་ལ་བྲེལ་བཞིན་པའི་ལོ་རྒྱུས་ཀྱི་བྲན་པ་ཁྲི་སྟོང་མང་
པོ་གསལ་རྗེན་དམར་རྗེན་དུ་འགུལ་བ་ལྟ་བུའང་སེམས་ཡིད་དུ་འཆར་རོ། །
ལྕགས་ཐོག ལྕགས་ཟུ། ཧྥེ་གླིང་གི་ནགས་གསེབ་ཁག་ཅིག་ཏུ་བཀག་གཅུན་བྱས་ཡོད་
པའི་ཁ་གྲངས་ཉུང་བའི་སྲོག་ཆགས་རིགས་ཤིག་གི་སྐེ་རྒྱན་རེད་དོ། །
ལྕགས་ཟྭ། ལྕགས་ཐག མི་ཡུལ་གྱི་སྤྱན་གཟིགས་ར་བ་སོ་སོའི་ནང་གི་ཤུ་བ་དང་སྤྱང་
ཀི་དག་གི་རྣམ་སྨིན་གྱི་སྒྲིབ་ཡོལ་རང་རེད་དོ། །
མཚན་དགོང་ཞིག་ལ། གྲིབ་གཟུགས་འགའ་ཞིག་དབུགས་ཆལ་ཆལ་གྱིས་
ཁང་པ་ལྔ་བརྩེགས་ཤིག་གི་ཕྱི་ངོས་སུ་གྱེན་ལ་འཕུར་གྱིན་འདུག ཀློག་མཁན་ཁྱེད་ཉིད་
མཚར་སྣང་ཁྱོན་ནས་སྐྱེ་མི་དགོས་ཏེ། དེ་ནི་གང་ཞིག་ནས་རྐུན་ཇག་ཐོན་པ་རང་མ་
རེད་ལ། སུ་ཞིག་གིས་དམག་སྦྱོང་བྱེད་པའང་ལར་ནས་མིན་ཏེ། ཡིན་རྒྱུ་ནི་སྐ་རགས་
བདུན་མཐུད་ཅིག་གི་སྣེ་མོ་ན་འཛིན་གྲྭ་ག་གེ་མོའི་ཕོ་གསར་སྐོར་ཞིག་གནམ་ལ་བཏགས་
ནས་ཡོད་པ་རེད་དོ། ། གནམ་ལ་འདོགས་ས་ནི་མེ་ཏོག་གསར་དུ་བཀད་འདྲའི་སློབ་
གྲོགས་མ་བརྒྱད་དགུ་ཞིག་གི་ལག་པད་རང་རེད་ལ། ལག་ཆུང་ཚོའི་སྤར་མོ་ལ་དམ་ལྷོད་
ཅིག་ཤོར་བས་སྐ་རགས་ཀྱི་དཀྱིལ་ཁུགས་ནས་གློ་བུར་དུ་མདུད་ཁ་གྲོལ་སོང་ཞིང་། ཏག་
ཏག་མའི་སྐབས་དེར། སྐྱབས་འབོད་ཀྱི་སྐད་སྒྲ་རྣར་གཟན་པ་ཞིག་གིས་སློབ་གཙོ་ལགས་
ཀྱང་གཉིད་ལས་བསླངས་སོང་ཞེས། དེ་ནས་བརྩིས་པའི་ཉིན་འགའི་རྗེས་སུ་མྱུར་སྐྱོབ་ལྟེ་
21



གནས་ཀྱི་ནད་གཡོག་མ་ཞིག་གི་ཁ་ནས་ཐོན་བྱུང་སྐད།
དེ་ལྟར་དུ། སློབ་ཕྲུག་མང་པོ་རྐང་ཆག་ལག་བསྣད་དུ་གྱུར་ཞིང་། དེ་ལྟར་དུ། སློབ་
ཕྲུག་མང་པོ་མངལ་ལྡན་སྦྲུམ་ཆགས་སུ་གྱུར་ཞིང་། དེ་ལྟར་དུ། སློབ་ཕྲུག་མང་པོ་ལུགས་
འགལ་སྤྱོད་འཆལ་དུ་གྱུར་སོང་བས་ན། རྫོང་སྲིད་གྲོས་ནས་ནི་སློབ་གཙོ་དང་དགེ་རྒན་
རྣམས་ལ་ལྕགས་ཐག་ལྟ་བུའི་སྡིགས་དམོད་ཚ་ནན་ཅན་ཞིག་བརྒྱབ་པ་སྐད།
བློ་སྦྱོང་དང་སེམས་ཁྲིད་གྲགས་ཅན་དག་གིས་གཞར་ཡང་སྙིང་ལ་ནེམ་མ་ཕོག་ཅིང་།
བསླབ་སྐུལ་དང་འཆད་ཁྲིད་མིང་ཅན་དག་གིས་ཡེ་ནས་རྒྱུད་ཀྱི་གྱོང་མ་ཐུལ་བའི་སློབ་བུ་
དམུ་རྒོད་དེ་དག་ལ་ནི། མཐར་གཏུགས་ན། ཆགས་སེམས་ཀྱི་འགོ་སྙོམ་བྱེད་ཅིག་དང་
རྒོད་གཤིས་ཀྱི་ཁ་གནོན་བྱེད་ཅིག་དང་སྙིང་ཁོག་གི་དཔའ་སྡར་བྱེད་ཅིག་ཡོད་པ་ནི། ད་
ལྟ་ངའི་མིག་ལམ་ན་ཡོད་པའི་ལྕགས་ཟུ་འདི་དང་ལྕགས་ཐག་འདི་རེད་སོང་ཨང་། སྒོ་
སྲུང་བ་སྟེ། རྒྱ་ཞིས་གཏུམ་དྲག་ཅན་འདི་རེད་སོང་ཨང་། སྒྲིག་ལམ་སྟེ། ཡི་གེ་ཐམ་དམར་
ཅན་ཞིག་ཡིན་སོང་ཨང་།
དེ་ནས་བཟུང་སྟེ། མིག་སྔུན་གྱི་ལྕགས་ཟྭ་འདི་དང་ལྕགས་ཐག་འདི་སྤྲད་པ་ནས།
སློབ་གླིང་འདིས་ཀྱང་སློབ་གླིང་གཞན་དག་དང་འདྲ་བར་ལོ་དགུའི་འོས་འགན་སློབ་གསོ་
ལ་སོགས་ཁྱོན་ཡོངས་ནས་ལེགས་འགྲུབ་བྱས་སྐད་ལ། དཔལ་ཡོན་དང་དཔེ་ལེགས་
སོགས་ཀྱི་ཤོག་བྱང་སྣ་ཚོགས་ཀྱང་ཅི་བྱུང་གང་བྱུང་དུ་ཐོབ་འགོ་བརྩམས་སོང་ཨང་། མ་
ཟད་དུ། སློབ་གྲྭའི་མཚམས་སྦྱོར་ཐུང་ངུ་ཞིག་ཀྱང་རྒྱལ་ཁབ་རིམ་པ་དང་པོའི་དུས་དེབ་
དགའ་རབ་ཅིག་ཏུ་འོས་སྦྱོར་མཛད་ཅེས་བཤད་ཀྱིན་འདུག་གི་
22 -



སྒོ་ལྕགས་དང་སློབ་གསོ།
འདི་ནས་ཤེས་ཐུབ་པ་ཞིག་ནི། འུ་ཚོས་མིའི་རིགས་ཀྱི་བླ་སྲོག་གི་བཟོ་བསྐྲུན་པར་
འབོད་པའི་དགེ་རྒན་དག་སྟེ། སློབ་གསོ་ཞེས་པ་ཁ་ལ་ཉི་འབྲུ་བཞིན་བལྡད་ཀྱིན་པ་ཕལ་
ཆེར་ལ་ནི་ལྕགས་ཐག་དང་ལྕགས་ཟྭ་ལས་ལྷག་པའི་འཆད་ཐབས་ཤིག་ཡེ་ནས་མེད་ཚོད་
རེད་ལ། ཁོ་ཚོས་ཅི་བྱེད་པ་ཕལ་ཆེར་ཀྱང་བཙོན་ཁང་སོགས་ནས་བཀོལ་ཀྱིན་པའི་
ལྕགས་ཐག་དང་ལྕགས་ཟྭའི་རིགས་ཤིག་ནས་འགོ་རྩོམ་པ་ཡིན་ཚོད་རེད་དོ། །
དེ་བས་ན། སློབ་མའི་ཉལ་ཁང་གི་སྒོ་ལྕགས་འདིས་ནི་རྫས་ཆོས་ཕྲ་མོ་སྒོ་ལྕགས་ཙམ་
པོ་བ་ལས་གང་ཡང་མི་མཚོན་པ་ཡིན་ཚེ་ཀློག་མཁན་ཁྱོད་རང་དྲུང་ནས་ནོར་སོང་སྟེ།
དེས་ནི་སྒོ་ལྕགས་ལྟ་བུའི་སློབ་གསོ་བྱེད་ཐབས་ཤིག་དང་། སྒོ་ལྕགས་ལྟ་བུའི་སློབ་ཁྲིད་
ལམ་ལུགས་ཤིག་དང་། སྒོ་ལྕགས་ལྟ་བུའི་སློབ་གསོའི་ཁ་དབུགས་ཤིག་སོགས་ངང་གིས་
མཚོན་ནས་ཡོད་ཅིང་རྩ་བ་ནས་བསྟན་བཞག་ཡོད་དོ། །
དེས་ན། མིའི་རིགས་ཀྱིས་དུས་རིང་ཡིད་སྨོན་འཆའ་སའི་དཔལ་ཡོན་གྱི་གོ་ལ་སྟེ།
མིའི་རིགས་ཀྱིས་རྒྱུན་རིང་བློས་བསླངས་བརྒྱབ་པའི་ཀུན་སྤྱོད་ཀྱི་དག་ཞིང་སྟེ། ཉིན་ཞིག་
ཏུ་སྟེ། དུས་རབས་ལ་ཤས་ཀྱི་རྗེས་སུ་ནི། སློབ་གསོའི་ནུས་སྟོབས་དང་ཁྱད་ཡོན་ལ་བརྟེན་
ནས་འཇིག་རྟེན་ཁམས་ཀྱི་གསོད་མཚོན་དང་ཉེན་རྟོག་པ་དང་སྒོ་ལྕགས་དང་ཐམ་ཀ་ལ་
སོགས་པ་ཡེ་ནས་མེད་པར་འགྲོའོ་ཞེས་པའི་ཚད་ཐིག་དེར་ནམ་ཞིག་བསླེབ་རྒྱུ་རེད་དམ་ང་
ཡི་སློབ་གསོ་མཁས་ཆེན་ཀྱེ། དེ་འདྲའི་ཚད་ཐིག་ཅིག་ཏུ་བསླེབ་པར་ནི་ང་ཚོའི་སློབ་གསོ་
ཙམ་པོ་བ་འདིས་ནི་རྡོ་ག་ཙམ་ཐོགས་སམ་ང་ཡི་དགེ་རྒན་དམ་པ་ཀྱེ།
ཕྱོགས་གཅིག་ནས་ནི། སློབ་མ་དེ་ཚོའི་བཅའ་སྲོལ་ལའང་ཏག་ཏག་ཡིད་ཆད་དེ།
- 23 ས་



སོ་སྐྱེས་སྐད་སྒྲ།
མི་ལ་མིའི་རྩིས་འདང་བཞག་ནས་མི་བཞིན་དུ་འགྲོ་འདུག་རང་དབང་དང་བྱ་བྱེད་རང་
དབང་དུ་བསྐྱུར་བའི་དུས་སུ་ནི། དེ་དག་རྣམས་སྒོ་གསུམ་གྱི་རང་གཅུན་དང་ལྡན་པར་
གནས་རྒྱུ་ཕར་ཞོག་དང་། ད་དུང་ཀུན་སྤྱོད་ཀྱི་ས་མཚམས་ཡོངས་རྫོགས་གཏིང་ནས་
བཤིག་སྟེ། ལས་ཐམས་ཅད་རང་འཇོལ་ཉོག་ཏུ་བཟོས་འགྲོ་བར་ཇི་འདྲ་ཕངས་ཨང་། དེ་
ལས་ལྡོག་སྟེ། གཞན་གྱིས་ལྕགས་ཟྭ་དང་ལྕགས་ཐག་སྤྲད་ནས་ཁྱི་ཕག་ལ་བཅའ་བཅའ་
བྱས་པ་ན། ད་གདོད་ལྐོག་མིག་རིག་རིག་གིས་ཅི་ཞིག་ཡིན་འདུག་གི་སྙམ་པ་བཞིན་དུ་ཇེ་
གཡུང་དང་ཇེ་ཞུམ་ལོག་འགྲོ་བ་འདི་རང་གང་འདྲའི་ངོ་ཚ་རྒྱུ་མེད་པ་ཞིག་ལོས་རེད་དམ།
གང་ལྟར། ཟུར་ཁ་ཞེ་དྲག་ཕྲ་མོ་ཕྲ་མོ་ཞིག་ནས་ཏེ། འདི་ལྟར་སློབ་གྲྭ་སྤྱིར་བཏང་བ་
ཞིག་གི་སློབ་མའི་ཉལ་ཁང་གི་སྒོ་ལྕགས་ཙམ་པོ་ལས་རིག་པ་བསྐྱེད་ནའང་། མིའི་རིགས་
ཀྱི་སློབ་གསོའི་ཁ་གཡང་དང་ལག་ལེན་གྱི་དབར་ཐག་དེར་གནམ་ས་ལྟ་བུའི་ཧེ་བག་ཡོད་
པ་ལས་སླ་པོར་ཤེས་ཤིང་། ནང་སྒོས་སུ་གཞི་རིམ་མི་རིགས་སློབ་གསོའི་ལྡང་ཚད་ལ་ནི་
ཞན་སྐྱོན་རི་རབ་ལས་ཀྱང་ཆེ་བ་རྟོགས་སུ་ཐལ། ཆ་དེ་ནས་ནི། མིའི་རིགས་ཀྱི་སློབ་
གསོ་དང་སློབ་གསོ་པ་ཐམས་ཅད་ཀྱི་དམིགས་ཡུལ་ཡིན་པའི་ཅི་ཞིག་གི་དཔལ་ཡོན་དང་
ཅི་ཞིག་གི་སྤུས་ཚད་སོགས་ནི་སངས་རྒྱས་ཤཱཀྱ་ཐུབ་པའི་གཙུག་ཏོར་ཇི་བཞིན་གཟོད་མ་
ནས་མཐོང་དཀའ་བའང་མཁྱེན་དུ་ཐལ་ལོ། །
མཐའ་སྡོམ་ནི། སློབ་མའི་ཉལ་ཁང་ཞིག་ཡིན་ཕྱིན་གཏན་ནས་སྒོ་ལྕགས་སྤྲོད་མི་རུང་
ཞེས་པའི་དོན་མིན་ལ། སྒོ་ལྕགས་ཡོད་པའི་ཉལ་ཁང་ཐམས་ཅད་པོ་འགྲིག་མེད་ཟེར་
བའང་མིན་ཏེ། མིའི་རིགས་ཀྱི་མཁས་ཆེན་རྣམས་ཀྱིས་བརྩམས་གནངས་པའི་སློབ་གསོའི་
2



སྒོ་ལྕགས་དང་སློབ་གསོ།
ཆེད་རྩོམ་མང་དག་ཅིག་ལ་མཇལ་ན། མི་རྣམས་ཀྱིས་དཔལ་ཡོན་དུ་མཚན་བཏགས་པའི་
ཀུན་སྤྱོད་ཀྱི་ཚད་ཐིག་ཅིག་ནས་གཞལ་ན། ལྟོས་བཅོས་ནང་གི་ལྟོས་བཅོས་ཤིག་དང་བྱེ་
བྲག་ནང་གི་བྱེ་བྲག་ཅིག་ནས་དཔྱད་ན་ནི། ངའི་ཁ་གཏད་ཀྱི་སློབ་གསོའི་སྒོ་ལྕགས་འདི་
འདྲ་ལ་ནི་ནག་ཉེས་ཚད་མེད་དུ་བགྲང་རྒྱུ་ཡོད་ཅིང་ཁ་རྡུང་ཚད་མེད་དུ་གཏོང་རྒྱུའང་
ཡོད་རེད། དེར་མ་ཟད། སྒོ་ལྕགས་འདི་དང་འདི་འདྲ་བས་མཚོན་པའི་རིག་གནས་སྣང་
ཚུལ་དང་རིག་གནས་ལྟ་བ་དང་རིག་གནས་སྲོལ་ལུགས་ཧྲིལ་པོ་ནི་བག་ཕྱེ་ཆུ་ལ་བཏབ་
བཞིན་དུ་ཀུན་ནས་བརྫི་དགོས་ཤིང་། གཏོར་རྩམ་དུ་མར་བླུགས་པ་ལྟར་དུ་བསྣོ་ཞིང་
དཀྲུག་ཀྱང་དགོས་པར་སྙམ་མོ། །
ཟུར་བཀོད།
དཔལ་ཡོན་གྱི་གོ་ལ་
ལྗང་བསིལ་བསིལ་གྱི་ཡུལ་ཁམས་དེ་ན
ནད་པ་མེད་ལ་སྨན་པ་ཡང་མེད
བདེ་ཐང་གི་མི་བུ་དེ་ཚོས སྐད་ངག་འཇམ་པོས་
སྐུ་ཞབས འཕྲོད་བསྟེན་ཞེས་པ་ལོ་རྒྱུས་ཀྱི་བརྡ་ཆད་ཙམ་རེད་ཟེར
སྣུམ་ཀྲིག་ཀྲིག་གི་གླིང་ག་དེ་ན
ནག་ཚོགས་མེད་ལ་ཉེན་རྟོག་པ་ཡང་མེད
གྲུ་ཟུར་གྱི་གསལ་སྒྲིབ་ལས་ཁོལ་དུ་ཕྱུང་བ།
- 25



སོ་སྐྱེས་སྐད་སྒྲ།
བག་ཡངས་ཀྱི་མི་བུ་དེ་ཚོས རྣམ་འགྱུར་བཟང་པོས་
གྲོགས་པོ ཁྲིམས་ལུགས་ཞེས་པ་ཐོས་མྱོང་མེད་ཟེར་
སྙན་ལྷང་ལྷང་གི་ཁོར་ཡུག་དེ་ན་
བཙན་པོ་མེད་ལ་གཉོམ་ཆུང་ཡང་མེད
འདྲ་མཉམ་གྱི་མི་བུ་དེ་ཚོས གཤིས་ཀ་ཡག་པོས
སྙིང་ཉེ སྡིགས་དམོད་ཅེས་པ་ཅི་ཞིག་རེད་ཟེར
གོ་ལ་དེའི་གནའ་དངོས་བཤམས་སྟོན་ཁང་དུ་
ཁོ་ཚོས་མིང་མི་ཐོགས་ཤིང་ཆེས་དཀོན་པའི་གནའ་རྫས་འགའ་ཡོད་འདུག
དེ་དག་ནི བཙའ་རུལ་དུ་སོང་བའི་མེ་བོའུ་ཕྱེད་ཀ་ཞིག་དང་
གས་ཆག་ཏུ་སོང་བའི་ལྕགས་སྒྲོག་དུམ་བུ་ཞིག ད་དུང་
རྩིས་ཐོ་ཟད་པོ་ཞིག་དང ཐམ་ཀ་རྙིང་པ་ཞིག་བཅས་རེད།
2003.1014
— 26



སྨད་འཚོང་མའི་ཐད་ཀྱི་སྐད་ཆ་དགུ་ཟུར་མ།
སྨད་འཚོང་མའི་ཐད་ཀྱི་སྐད་ཆ་དགུ་ཟུར་མ།
ངས་འདི་རུ་སྨད་འཚོང་མ་བཟང་ཞེས་བཤད་པ་མིན་ལ་མི་བཟང་ཟེར་བ་ཡང་མིན། དྲང་
མོར་བཤད་ན། སྨད་འཚོང་མ་དང་གཏན་ནས་འབྲེལ་བ་མེད་པ་ཞིག་བཤད་ཀྱིན་ཡོད།
གླེང་བསླངས་པ།
མི་རྣམས་ཀྱིས་ཧ་ཅང་བཙོག་ལྟ་བྱེད་ས་ནི་སྨད་འཚོང་མ་ཡིན་ལ་ངན་བྱུར་མཚང་
རྫོབ་ཀྱི་སྡིགས་སྐད་གཏོང་སའང་དེ་ལས་མ་འདས་པ་རེད། དེ་བས། མི་རྣམས་དང་ཇ་ཞོར་
ཟས་ཞོར་གྱིས་ཁ་བརྡ་རེ་གློད་དུས་ནི་ཁོ་ཚོ་སུས་ཀྱང་སྨད་འཚོང་མ་ཞིག་ལ་ལག་པས་
རེག་པ་ལས་ཤི་ཡང་དགའ་སྙམ་བྱེད་པ་ལྟ་བུར་སྡོད།
ལྷག་པར་དུ། ཚུལ་འཆོས་དང་ཟོལ་རྫུ་ལ་ཐོད་པ་ན་ཡི་འདུག་ཟེར་བའི་ཤེས་ཡོན་
པ་དང་སྙན་ངག་པ་སོགས་ནི་སྨད་འཚོང་མའི་མིང་ཙམ་གོ་ནའང་བྱིས་པའི་རྣམ་རྟོག་
གཏིང་ནས་ཟ་ཞིང་རང་ཉིད་དང་སྨད་འཚོང་མའི་དབར་ལ་ལེ་བར་དང་སྤྱི་ལེ་ག་ཙམ་ག་
ཙམ་ཡོད་མེད་ལ་བདེན་དཔང་བྱེད་ཅིང་མནའ་ཚིག་འབོར་འགྲོ ། ངོ་གདོང་འགྱུར་ཞིང་
སྣ་ཕུ་ཤོར་འགྲོ ། གང་ལྟར། མི་རྣམས་ཀྱི་མགྲིན་པའི་མན་ཆད་ཀྱི་གཏམ་བརྗོད་ཙམ་ལ་
གསན་པ་ཡིན་ན་ནི། འཇིག་རྟེན་འདིར་སྨད་འཚོང་མ་དེ་ཚོར་དགའ་མཁན་ཞིག་ཡུན་
རིང་བརྒྱ་ལམ་ཙམ་ན་རེ་གཉིས་ཤིག་ལས་མེད་པ་འདྲ། དེ་ལྟར་བསམ་ཚེ། མི་ཡུལ་གྱི་སྨད་
འཚོང་མ་རྣམས་ཀྱི་ཡོང་སྒོ་ཐམས་ཅད་གློ་བུར་དུ་རྡིབ་ཅིང་ལག་འབབ་གང་ཡོད་འཕྲལ་
27 =



སོ་སྐྱེས་སྐད་སྒྲ།
མ་རུ་རྫོགས་ལོས་འགྲོ་སྙམ་པ་ཞིག་འདུག
ཨ་ཙི། ཉོ་བདག་མེད་པའི་སྨད་འཚོང་མ་དེ་ཚོའི་ལས་སྡུག་པ་ལ་ཨང་།
ལོ་འགའི་ཡར་སྔོན་ཏེ་ཉིན་ཞིག་གི་ཕྱི་དྲོར་ང་རང་ལན་གྲུ་ཡི་འོས་བསལ་སྐར་གྲངས་
འབྲིང་ཙམ་ཡོད་པའི་ཆང་ཁང་ག་གེ་མོར་གཟུགས་ཁྲུས་བྱེད་དུ་སོང་བ་ཡིན། ཆང་ཁང་
དེར་རྩེག་རིམ་བཅུ་བདུན་ལྷག་དང་ཁང་མིག་བརྩི་མི་ཐོན་པ་ཞིག་ཡོད་ཚོད། ཞག་སྡོད་
གླ་རིན་ཆེས་དམའ་ནའང་དགོང་རེར་ཀྲུང་སྒོར་བརྒྱད་བརྒྱ་ལས་མང་བ་ཞིག་ངེས་པར་
སྟེར་དགོས་པ་རེད། རླངས་ཁྲུས་བྱེད་ས་ཁོ་ནར་ཡང་དཔངས་དང་རྒྱ་ཁྱོན་ཡེ་མི་འདྲ་
ཞིང་ཞབས་ཞུའི་རིན་སྒོར་གཏན་མི་གཅིག་པའི་རྣམ་གྲངས་བརྒྱད་དགུ་ལྷག་ཡོད་སོང་།
ཁོ་བོས་ནི་དེའི་ཁྲོད་ཀྱི་རིན་གོང་དམའ་དམའ་ཡོད་པའི་རྣམ་གྲངས་སྤྱིར་བཏང་བ་ཞིག་
འདེམས་ནས་སྐྱིད་པོ་བརྒྱབ་བཞག འདིར་ཤེས་རྒྱུ་ཞིག་ལ་རྣམ་གྲངས་ཞེས་པ་ནི་རྒྱལ་
ཁབ་གཞུང་ནས་གཞི་རིམ་ས་ཁུལ་ལ་རོགས་སྐྱོར་རམ་ཅི་ཞིག་གི་རྣམ་གྲངས་བྱིན་ཞེས་པ་
བཞིན་ནང་དོན་ཧ་ཅང་རྙོག་དྲ་ཡོད་པ་དེ་འདྲ་ཞིག་རེད། དཔེར་ན། ཐོག་མར་གནས་
ཡུལ་གང་ཞིག་ཏུ་མེ་འཁོར་ཤར་གཏོང་བྱས་དུས་ཀྱང་རྩ་བའི་དོན་ནི་རྣམ་གྲངས་རིགས་
ཤིག་ཡིན་པ་རེད་ལ། འབྲོག་པ་རྣམས་ཀྱི་རྩྭ་ས་གོང་རིམ་ནས་གཞུང་བཞེས་བྱེད་སྐབས་
ཀྱང་ཆེས་སྔ་བའི་མཚན་ནི་རྣམ་གྲངས་ཤིག་བྱིན་པ་ཡིན་ཨང་། དེ་བཞིན་དུ་དགོན་པ་སོ་
སོའི་འདབས་ར་ནས་སྤྱི་བདེའི་ཅུའུ་ཡི་ཁང་རྒན་རེ་ཡོར་གྱིས་བསྐྲུན་པ་ཡང་ཅི་ཞིག་གི་
འགན་སྲུང་ཐད་ཀྱི་རྣམ་གྲངས་ཤིག་ཅི་ལ་མིན་ནམ། དེ་བས། རྣམ་གྲངས་ཞེས་པ་འདི་
ཁོ་ནའི་ཐད་ཀྱང་འཇིག་རྟེན་གྱི་གསང་བ་ནི་ཟད་དེ་རྟོགས་པར་དཀའ་ཞིང་གཏན་ནས་
- 28



སྨད་འཚོང་མའི་ཐད་ཀྱི་སྐད་ཆ་དགུ་ཟུར་མ།
མཁྱེན་པར་མི་བཏུབ་པ་ཞིག་རེད་ལགས།
དྲང་མོར་བཤད་ན། རྣམ་གྲངས་ནི་དེ་སྔོན་གྲོགས་པོ་རྐང་གླིང་གིས་མཚམས་སྦྱོར་
བྱས་པའི་གདོན་འདྲེའི་ཚིག་མཛོད་ལྟ་བུའི་སྐྱེ་བོ་ཉུང་ཕྱོགས་ཀྱིས་གོ་བའི་མིང་བརྡ་ཁྱད་
པར་བ་ཞིག་ཀྱང་རེད་དེ། མི་ཡུལ་འདིར་སུ་ཞིག་གིས་རྣམ་གྲངས་ཞེས་པའི་བརྡ་ཆད་དེ་ལ་
ནང་བྱན་ཆུད་པ་ཡིན་ན་ནི། ད་གཟོད་མི་གསོད་གཤེད་མའི་རལ་གྲི་ཡིན་ཡང་ཇོ་ཁང་
ནང་གི་ཁ་དར་ལྟ་བུའི་འཇམ་པོ་འབོལ་པོ་ཞིག་ཏུ་གཏོང་ཐུབ་པ་རེད་ཨང་།
ཞིབ་འདང་བརྒྱབ་ན་ལྷག་པར་མཚར་ཏེ། ཁྱོད་ཀྱིས་དཀར་ནག་ཅི་བྱེད་བསམ་ཡང་
ཐོག་མར་རྣམ་གྲངས་སུ་གཏོང་ཤེས་དགོས་ཤིང་དེ་ནས་ཁྲིམས་ལུགས་སུ་སྦྲེལ་ཐུབ་དགོས་
པ་དེ་རེད། ཇི་སྟེ་གོ་རིམ་དེ་གཉི་ཀ་ཚང་བ་ཡིན་ན་ནི། སྙམ་མེད་དུ་འཕྲོག་བཅོམ་བྱེད་པ་
ཡང་རྣམ་གྲངས་ཡིན་ལ། གཡེན་སྦྱོར་བྱེད་པ་ཡང་རྣམ་གྲངས་ཡིན་རེད། དེ་ལྟར་བཤད་
འོང་དུས། ཟིན་བྲིས་སུ་པར་རིས་འཇོག་ཚུལ་དེའང་དྲན་འོང་གི་འདུག ཐོག་མར་ལྔ་
གཅིག་ཏུ་སོང་དགོས་ཤིང་དེ་ནས་ཟིན་བྲིས་སུ་དྲངས་ན་པར་དེ་ཇི་འདོད་དུ་སྤྱོད་ཆོག་པ་
བཞིན་ནོ། །
ཨེ་ཤ གཞར་ཡང་འཇིག་རྟེན་ཁམས་ནི་འདི་འདྲ་སྟེ། དེ་འདྲ་སྟེ། མིང་བརྡ་ཆུང་ངུ་
རྣམ་གྲངས་ཙམ་གྱི་ཕག་ན་ཡང་ཇི་འདྲའི་དམར་ནག་དམྱལ་བའི་སླ་ང་ཆེན་པོ་ཞིག་སྦས་
བཞག་ཡོད་ཨང་། དེ་ལྟར་བསམ་དུས། མི་ཡུལ་གྱི་གནས་ལུགས་དང་གནས་ལུགས་མ་
ཡིན་པའི་དབྱེ་མཚམས་ཀྱང་ཐ་སྙད་མང་པོ་ཞིག་གི་བཀོལ་སྟངས་ལ་རག་ལས་པ་ཅི་ལ་
མི་ཤེས་སམ། འདི་ནི་འཕྲོས་བཤད་ཙམ་ཡིན་པས་དགོངས་ཚོམས་མེད་པར་ཞུ།
= 29 -



སོ་སྐྱེས་སྐད་སྒྲ།
སླར་ཡང་སྐད་ཆ་སྔ་མའི་འཕྲོར་མཐུད་ན། ཐོག་མར་མགྲོན་བསུ་པ་རྒྱ་ལི་ཞིག་གིས་
ཁོ་བོ་ཇུས་བཟོ་ཧ་ཅང་ལེགས་པའི་སྤྱིལ་བུ་ཚ་དྲོད་འབར་བ་ཞིག་ཏུ་ཁྲིད་སོང་བ་དང་། དེ་
མུར་འོ་མ་ལྕགས་གྲིན་དང་ཞོར་ཟས་ཆུང་ངུ་འགའ་ཞིག་ནི་ཁྱེར་ཐོན། བག་ཙམ་ནས་
ལུས་ལ་ཤམ་གོས་སྲབ་བུ་ཕྱི་ནང་སྒྲིབ་མེད་དུ་མཐོང་བ་གྱོན་པའི་སྨན་ཆུང་སྙིང་ལ་ཟུག་
པ་སྐོར་ཞིག་ནི་འཛུམ་བཞད་བཞད་ཀྱིས་སླེབས་བྱུང་། ཁོ་མོ་ཚོ་ནི་གཅིག་ལས་གཅིག་ནི་
བཞིན་མཛེས་ཤིང་ཤ་དཀར་བ། གཟུགས་ཕྲ་ཞིང་དཔྱི་རྒྱས་པ། ནུ་མ་ཟླུམ་ཞིང་ཨོང་དོ་
ཆུང་བ། ཕོ་བ་ལུག་མེད་ཅིང་མིག་མཐའ་ནག་པོར་མ་གྱུར་པ་སོགས། སྔོན་མ་ཟི་ལིང་གི་
འབྲི་ཆུའི་ལམ་སོགས་ནས་མཐོང་བའི་སྨད་འཚོང་མ་རྒན་མོ་མི་སྡུག་པ་དེ་དག་དང་ཡེ་མི་
གཅིག་ཅིང་། དངོས་གནས་གནའ་བོའི་སྙན་ཚིག་ཅིག་ཏུ། ཁ་ནས་སྦྲང་རྩིའི་རྦ་རླབས་
ཆར་འཇོ་བ། །ཞེས་པ་བཞིན་སྣོམ་བྱེད་ལ་བཟང་དྲུག་གམ་ཨ་གར་གང་རུང་གི་དྲི་ངད་
ཞིམ་པོ་ཅི་དགར་བརྫངས་པར་བྱེད་ལ། བསྡད་ཀྱིན་བསྡད་ཀྱིན་དུ་སོ་སོའི་དྲན་པ་གཏིང་
ནས་བཟི་བར་མ་ཟད་རང་ཚོད་རང་གིས་མི་ཟིན་པ་ཞིག་རང་ཆགས་བྱུང་།
གུས་པོའི་གློ་ཁུག་དེ་འདྲ་རྒྱགས་པོ་མིན་པའི་རྐྱེན་གྱིས་སྲས་ཆུང་མ་གཅིག་ཙམ་ལས་
ཉོ་ཐུབ་མ་སོང་མོད། དེས་ནི་སྒྲོ་ལྡན་ངང་མོས་གཤོག་གུར་འཐིབས་པ་ལྟར་དུ་དང་། ཡང་
ན་དྲུག་ཅུ་རྩ་བཞིའི་སྒྱུ་འཕྲུལ་མ་ལུས་འདི་ན་ཡོད་ཟེར་བ་བཞིན་དུ་མགོ་སྐྲ་ཐར་གྱིས་
གསིལ་པ་དང་ཤམ་གོས་རྐང་མགོའི་དབར་དུ་ཕུད། བྲང་ན་གཡོ་བའི་ནུ་མ་ལོག་འཇོང་
བལ་སྐུད་ཀྱི་གྲུ་གུ་འདྲ་མ་དེ་གཉིས་ངའི་མགོ་དང་གདོང་ལ་ཡང་ཡང་རེག་པར་བྱེད་པ་
དང༌། ཁང་པའི་གྲུ་ཟུར་གྱི་སྒྲོག་ཙེ་རྐང་གསུམ་ཞིག་ལ་རྒྱབ་བསྙེས་ནས་བརླ་གཉིས་
= 30



སྨད་འཚོང་མའི་ཐད་ཀྱི་སྐད་ཆ་དགུ་ཟུར་མ།
འཕྲེད་དུ་བགྲད་ཅིང་མཚན་ཁ་དང་འདོམ་སྤུ་ཚང་མ་ཆུ་འཛུམ་འཛུམ་གྱིས་སྟོན་འོང་གི་
འདུག་
མཚམས་ཤིག་ལ་སྲས་མོ་དེའི་དབུགས་དྲོད་ལྡན་པའི་ཁ་ངོ་ལྷ་འདྲ་པོ་ནི་ངའི་བརླ་
བར་གྱི་ཅི་ཞིག་ལ་ཧོབ་ཀྱིས་སྦྱར་བྱུང་བས་མི་ཆུང་རང་གི་ཁོག་གསེང་ཡོངས་རྫོགས་ལ་
བརྗོད་མི་ཤེས་པའི་ཟུག་སྤྲོ་ཚད་མེད་པ་འཕྱུར་བཞག དེ་ནས་ཡང་མོས་ཤ་ལྕེ་འཇམ་པོ་
རྨ་བྱའི་སྒྲོ་སྤུ་ལྟ་བུ་ཞིག་གིས་བེའུ་ཆུང་ལ་འབྲི་ཡིས་བལྡགས་པ་བཞིན་དུ་གོང་ནས་ཞོལ་
དང་། གཡས་ནས་གཡོན། བླ་ནས་འགབ་སོགས་སུ་ཡང་དང་ཡང་དུ་ནུ་ཞིང་འཇིབ་
པར་བྱེད་ལ། དེ་ལྟར་ལྕེ་སྣེ་གྲུག་གྲུག་ཏུ་འགུལ་ཞིང་ལྕེ་དཀྱིལ་མྱག་མྱག་གིས་འདྲུད་ལ་
ལྕེ་འདབ་ལྕིད་ལྕིད་ཀྱིས་སྦྱོར་ཞིང་ལྕེ་ཟུར་ལྷོད་ལྷོད་ཀྱིས་རེག་པ་སོགས་དངོས་གནས་ཤ་
རྒྱུ་འཐེན་ཐག
ན་ཐག་ཆོད་ལ་ཡིད་དབང་གཏིང་ནས་བརྒྱལ་དུ་འཇུག་པའི་ཆོ་འཕྲུལ་འབའ་ཞིག་
གིས་ནི། སེང་སྨྱོན་ང་རང་ཕྱི་ཉིན་སྔ་གུང་ཆུ་ཚོད་བཅུ་གཉིས་དབར་དུ་སད་རྒྱུ་མེད་པ་
བཟོས་སོང་བ་རེད། ཧེ་ཧེ། འདི་རང་ལབ་བརྒྱབ་རྒྱུ་བཟང་པོ་དེ་འདྲ་གཏན་ནས་མིན་མཆི་
ཡང་ད་དུང་ཡང་ངའི་མིག་ལམ་ཡོངས་རྫོགས་བྲང་དང་ནུ་མ་རེད་དོ། །
ཅིས་ཀྱང་ཁ་གསལ་པོས་ཟེར་རྒྱུ་ཞིག་ནི། ས་མཐོའི་འབྲོག་ཐང་ནས་སྐུ་བལྟམས་པའི་
ཨ་ཅག་གཞོན་ཡག་མ་རྟར་སིལ་དམར་པོ་འདྲ་བ་དེ་དག་ལའང་བྲང་གཞུང་སྨན་ལྟ་བུ་
དང་། རུམ་ཁ་མེ་ལྟ་བུ། ལུས་ཕུང་ཀ་ར་ལྟ་བུ་དང་། མིག་ཟུང་གཟི་ཁྲ་ལྟ་བུ་སོགས་སྨན་
མཛངས་མའི་ཁྱད་ཡོན་མང་དུ་ལྡན་པའི་མི་ཚད་དུ། ཆགས་བློ་འཐུར་མེད་འདི་རང་དེ་
ཚོར་མ་ཤོར་ཟེར་བ་ཞིག་ཀྱང་གཏན་ནས་ཤོད་རྒྱུ་མེད་སོང་། དེར་མ་ཟད། སོ་སོའི་མི་ཚེའི་
= 31-



སོ་སྐྱེས་སྐད་སྒྲ།
མོ་
བཞི་ཆ་གཅིག་ཀྱང་ཁོ་མོ་ཚོའི་རུམ་ནང་ནས་རྫོགས་ཟིན་པ་ཡིན་ཞིང་། འདི་སྐད་དུ།
བརྒྱའི་ཡིད་སེམས་ཨེ་འཕྲོག་ཅི་ཤེས་ཀྱང་། །རེག་ན་མི་འདོད་སྟོན་མཁན་ད་ཡན་མེད། །
ཚོ་ཆེན་ཉི་ཤུའི་ཨ་ཅེ་ཕལ་ཆེར་ཞིག །སེང་རྡོར་སྨྱོན་པའི་དོན་ལ་འཆི་ཚོད་རེད། །ཅེས་པའི་
ཟོག་པོའི་འཁྱལ་གཏམ་སྨྲས་པར་ཡང་གྲངས་ཀ་ཟེར་བ་ཞིག་ཅི་ལ་ཡོད། ཡིན་ནའང་། རྒྱ་
རིགས་བུད་མེད་ཚོར་བཤད་རྒྱུ་ཞིག་ཡོད་པ་དེ་རེད། བུད་མེད་ཀྱི་ངོས་ཐད་ནས་ནི་གནམ་
འོག་འདིར་སྐྱེས་པ་བཟང་པོ་གཅིག་ཀྱང་མེད་ཅེས་པར་རྒྱུ་མཚན་ཀུན་ནས་ཡོད་འདྲ་སྟེ།
ཤན་འདན་གཡུལ་འཁྲུག་ནང་དུ། ཨ་ཕོ་འདན་མས་གེ་སར་རྒྱལ་པོ་ལ་འདི་ལྟར་བཤད་
སོང་ཡོད། ཕོ་མགོ་ཡང་ཁྱོད་ལ་ཨ་རོགས་མང་། །སྨན་རེ་རེ་རིག་དུས་རེ་རེ་བརྗེད། ། ཞེས་
པ་སྟེ། འདི་ནི་ལྷ་སྒྲུང་ནང་གི་གེ་སར་ཙམ་དུ་མ་ཟད་མངོན་སུམ་མི་ཡུལ་དུ་བཞུགས་པའི་
ང་ཚོ་ཕོ་སྐྱེས་ལྟེ་ཐོགས་ཡོངས་ཀྱིས་སྦས་ཤིང་བཀབ་ནས་འོངས་པའི་རང་གཤིས་ནག་
ཞར་མ་དེའང་ལོས་ཡིན་སྙམ།
ཉེ་བའི་ལོ་འགའི་རིང་ལ་གུས་པོ་རྒྱ་ནང་གི་ས་ཁུལ་མཚན་གྲགས་ཅན་སྐོར་ཞིག་དང་
གཞི་རིམ་རོང་འབྲོག་ཕྱོགས་ཀྱི་གྲོང་རྡལ་མང་ཞིག་ལ་ཆེད་དུ་འགྲུལ་བཞུད་བྱས་པ་ཡིན་
ལ། དེ་ལས་ངས་མཐོང་བ་ནི་སྨད་འཚོང་མ་ཉོ་ས་ནི་ལས་ངན་རང་ཉིད་འགྲོ་སའི་ལན་གྲུ་
ཡི་ས་ཚིགས་གཅིག་ཙམ་ཞིག་ཡེ་མ་ཡིན་པར། གྲོང་གནས་སོ་སོའི་སྲང་ཆེན་གང་ཡོད་
ཀྱི་མགྲོན་ཁང་དང་ཇ་ཁང་། ཁྲུས་ཁང་དང་ཞབས་བྲོ་ཁང་། སྐབས་རེར་ཚོང་ཁང་
དང་ཟ་ཁང་གི་རྣམ་པ་ཅན་ནས་ཀྱང་ཁོ་མོ་ཚོ་རག་ཐུབ་གི་ཡོད་ལ། དེ་དག་ཉོ་མཁན་
ཀྱང་སྐྱག་ཐོག་ཏུ་འབུ་སྦྲང་རུབ་པ་བཞིན་དུ་ཇ་ཡུན་གཅིག་ཙམ་ལའང་སྔ་ཕྱི་བརྩད་ནས་
32



སྨད་འཚོང་མའི་ཐད་ཀྱི་སྐད་ཆ་དགུ་ཟུར་མ།
ཐོན་བཞིན་མཆིས་ལ། སྐར་གྲངས་མཐོ་བའི་གླིང་ཀ་དང་སྤྱི་སྒེར་སོགས་གང་ནའང་ཁོ་
མོ་ཚོ་མ་ཡོད་ས་ཞིག་གཞར་ཡང་མེད་པ་འདྲ་ལ། འབྲེལ་ཡོད་མི་སྣ་ག་གེ་མོས་བཤད་པ་
ལྟར་ན། སྨད་འཚོང་མའམ་སྲས་མོ་མེད་པའི་ཞབས་ཞུའི་རྣམ་གྲངས་དེས་ནི་ཁེ་སྤོགས་
ཆེན་པོ་གཏན་ནས་ལོན་ཐབས་མེད་ཟེར། གང་ལྟར་ཁོ་མོ་ཅག་གི་གཟིམ་སྦུག་ཏུ་ཐོན་
དུས་ན་ཆོས་པ་དང་ཁྱིམ་པའི་དབྱེ་བའང་མེད་ལ་ཤེས་ཡོན་ཅན་དང་ཡིག་རྨོངས་པའི་ས་
མཚམས་ཀྱང་ཡེ་མེད་པར་སྟེས་དབང་ཁོ་ནས་རྣམ་པ་ལྷན་རྒྱས་གདན་འཛོམས་འབྱུང་གི་
ཡོད་རེད། འདི་ནི་དགེ་ཆོས་ལགས་ཀྱི་སྐད་ལྟར་བཤད་ན། ཚུལ་ལྡན་གྲོགས་ཀྱི་འགྲོ་
ལུགས་ཞིག་ཚུལ་ཀྱང་ཡིན་ལ། རྫུ་བག་ཅན་གྱི་སྦམ་མདོག་ཤོར་ཚུལ་ཀྱང་ཡིན་སོང་བས་
ངོ་མཚར་ལྟད་མོ་ག་ལ་མི་ཆེའམ། །
ཡིན་ནའང་། འཇིག་རྟེན་ཁམས་ཀྱི་སྐྱེ་བོ་མང་ཆེར་ནི་ནམ་ཞར་ཡང་ཤུན་པགས་གོན་
མཁན་འབའ་ཞིག་ཡིན་པས། གནས་ཡུལ་དངོས་ནས་དཔུང་ཐུག་བརྒྱབ་ནའང་མ་ཤེས་
ཁུལ་བྱེད་པ་ཡིན་ལ། སྤྱང་པོ་ཚོའི་ཁྲོད་ན་མིག་ཤེལ་ནག་པོ་བརྒྱབ་ནས་རྫིག་རྫིག་བཅའ་
མཁན་ཀྱང་ཡོད་ཐལ། ཁོ་ཚོས་དེ་ལྟར་བྱེད་དོན་ནི། སོ་སོའི་ཁྱིམ་ནང་གི་ཆུང་མའམ་ཨ་
རོགས་དྲང་གླེན་མ་ཚོས་ནི་རེ་བའི་ཐོག་ལ་རེ་བ་བཞག་ནས་རློམ་རྐྱང་བྱེད་ཀྱིན་ཡོད་པས་
མིན་ནམ།
གོ་ཐོས་ལ། སྨད་འཚོང་ཁང་ནས་འགོ་ཁྲིད་དཔེ་བཟང་ཅན་གྱི་ཡིག་ཆ་བོར་བ་དང་
ཨ་ལགས་མཐུ་ནུས་ཅན་གྱི་ཕྱག་ཕྲེང་ཐོར་བ་ནི་ཤིན་ཏུ་རྒྱུན་ལྡན་ཞིག་ཡིན་སྐད་མོད།
སྟབས་ཉེས་ན། ཨེ་ཙིའི་འགོས་ནད་ཀྱི་ཚབས་ཆེན་རང་བཞིན་ལ་སྤུ་གཟེངས་བརྒྱབ་
33



སོ་སྐྱེས་སྐད་སྒྲ།
ཀྱིན་པའི་ཨེམ་རྗེ་ཞལ་དྲོ་ཚོ་ཡང་རང་སྲོག་རྟ་རྔ་འདྲ་མོ་ལག་ལ་བཟུང་ནས་ཆིབས་བསྒྱུར་
གནང་གི་ཡོད་ཚོད་རེད།།
མཐར་གཏུགས་ན། ངས་རྩོམ་ཐུང་འདི་ལས་ཟེར་འདོད་པ་ནི། ཁོ་རེ་ཡའི་མཛའ་བརྩེ་
གློག་བརྙན་སྐོར་ཞིག་གིས་རྡང་ལ་བཏགས་ཟིན་པའི་བྱིས་ཆུང་ཁ་ན་འོ་དྲི་མ་ཡལ་བ་དེ་
དག་ལ། འཚོ་བ་ནི་དེ་ལྟར་མ་ཡིན་འདི་ལྟར་ཡིན་ཞེས་སྐད་ངག་འཛེར་འཛེར་གྱིས་གསལ་
བརྡ་གཏོང་གི་ཡིན་ལ། གློག་བརྙན་ནི་གློག་བརྙན་ཙམ་རེད་ཅེས་དགག་པ་རྒྱག་གིའང་
ཡིན་ནོ། །
མདོར་དེད་ན། ཁོ་བོས་རྩོམ་ཐུང་འདི་ལས་ཟེར་འདོད་པ་ནི། བདག་རང་ད་སྔོན་
གནས་དུས་ངེས་མེད་ཀྱི་སྨད་འཚོང་ཁང་སོགས་ནས་འཕྲད་ཟིན་པ་དང་མ་འོངས་འཕྲད་
འགྱུར་གྱི་དམ་པ་མིག་ཤེལ་ཅན་དེ་དག་ལའང་། ཚུལ་འཆོས་ཀྱི་འཁྲབ་ལྭ་རྫོབ་པོ་དེ་
ཀ་རྒྱང་དུ་དོར་ལ་རང་གཟུགས་ངོ་མ་རྗེན་པར་སྟོན་ཅིག་ཅེས་ཐ་ཚིག་སྒྲོག་གི་ཡིན་ཞིང་།
གལ་ཏེ། གཟའ་ཚོའི་གཅེས་སེམས་ཟེར་བ་ནི་སྐྱི་པགས་གཞན་ལ་རེག་མིན་ཙམ་གྱིས་
འཇོག་གིན་ཡོད་ན། མི་ཡུལ་ཧྲིལ་པོ་འདི་ན་གཅིག་ཙམ་བགྲང་རྒྱུ་ཡོད་མེད་ཀྱང་ཤོད་
དཀའ་བར་འདུག་ཅེས་པ་དེའོ། །
མཇུག་མཐའི་གསབ་སྐོང་ཚན་པ།
1. དེ་ཉིན་ང་རང་བུད་མེད་ཅིག་གིས་བསྐོར་བའི་གླ་འཁོར་ལ་བསྡད་ནས་གྲོང་ཁྱེར་
ལྟེ་བར་ཨ་རོགས་བཙལ་དུ་སོང་བ་ཡིན། ལམ་དབར་དུ་གུས་པོས་ཁོ་མོར་སྨད་འཚོང་མ་
གང་ན་ཡོད་པ་རེད་ཅེས་འཚོལ་དྲི་བྱས་ཤིང་། དེར་མཐུད་ནས། རང་ལ་ཆགས་པ་དྲག་
34



སྨད་འཚོང་མའི་ཐད་ཀྱི་སྐད་ཆ་དགུ་ཟུར་མ།
པོ་སྐྱེས་པས་སྨད་འཚོང་མ་ཞིག་དང་འཕྲད་ན་འཁྲིག་པ་ཚིམ་པོ་ཞིག་སྤྱོད་དགོས་ཚུལ་
བཤད། ཐོག་མར་མོ་རང་རླུང་ལངས་ནས་དེ་ལྟར་བཤད་པ་ཐལ་དྲགས་སོང་ཟེར། ཡང་
ཅུང་ཟད་ནས་མོས་དེང་གི་སྐྱེས་པ་ཕལ་ཆེར་དེ་འདྲ་རང་རེད་ཟེར། ཡང་ཡུན་ཙམ་ནས་སོ་
སོའི་སྐྱེས་པ་ལའང་ཕག་ཏུ་ཟུར་བསྟེན་ཨ་ཅག་མང་ཚོད་གླེང་བྱུང་། དེ་ནས་ཡང་བག་
ཙམ་ནས་ཁོ་མོས་གདེང་ཚོད་དང་བཅས་ཏེ་གསུངས་རྒྱུར། སྐྱེས་པ་རྣམས་ཀྱིས་ཁ་ནས་
མ་བཤད་པ་མ་གཏོགས་ཀུན་པོའི་སེམས་ཁམས་གཅིག་པ་རྐྱང་རེད་ཟེར། འདི་ནི་ཁོ་བོ་
འཕྲད་པའི་བུད་མེད་ཀྱིས་སྐྱེས་པའི་ཐད་ལ་སྐད་ཆ་འདྲ་པོ་བཤད་མཁན་གྱི་མང་མང་ནང་
གི་གཅིག་ཡིན།
2. སྐྱེས་པ་སུ་ཡིན་ཀྱང་སོ་སོའི་ཆུང་མའམ་ཨ་རོགས་མེད་ས་ཞིག་ནས་ཁ་བརྡ་ཅི་
བྱས་ནའང་ཆོག་སྟེ། རང་ལ་ཟུར་བསྟེན་དགའ་མ་གཅིག་ཀྱང་མེད་ཟེར་མཁན་ཞིག་ཁོ་བོ་
སྐྱེས་ནས་ད་དབར་དུ་འཕྲད་མྱོང་མེད་ལ། ཕོ་ཤར་མང་པོ་མཉམ་དུ་འཚོགས་དུས་ནའང་
རང་རང་གི་ཆུང་མ་མ་ཡིན་པའི་བུད་མེད་གཞན་ཞིག་བརྗོད་བྱ་ཡིན་པ་ནི་ཧ་ཅང་རྒྱུན་
ལྡན་ཞིག་རེད་དེ། ཁོ་ཚོ་སུ་ཞིག་ཡིན་ཀྱང་ཕན་ཚུན་ལ་ཅུང་ཟད་ལོབས་པའི་རྗེས་ནས་
སྨད་འཚོང་ཁང་སོགས་སུའང་མཉམ་ཕེབས་བྱེད་ཆོག་གི་ཡོད་ཅིང་། སྤུན་ཟླ་ཀྱེ། གཞན་
ལ་གོ་གི་མ་འཇོག་གོ་ཞེས་པ་ནི་སྐྱེས་པ་དང་སྐྱེས་པའི་དབར་གྱི་གསང་བའི་གཏའ་མ་ཆུང་
ཆུང་ཞིག་ཡིན་པར་མ་ཟད། སྟེང་འདི་ནས་སྙན་ངག་པ་དང་རྩོམ་པ་པོ་སོགས་ལའང་མི་
འདྲ་ས་ཅི་ཡང་མེད་དོ། །
འདིར་སྨད་འཚོང་མ་དག་ནི་གཙང་བཙོག་གང་ཞིག་གི་ཁོངས་སུ་བསྡུ་རྒྱུ་
3.
35 -



སོ་སྐྱེས་སྐད་སྒྲ།
དེ་གལ་ཆེན་མ་རེད། གཙོ་བོ་ནི་མི་རྣམས་ཀྱིས་སྨད་འཚོང་མ་ཙམ་གྱི་ཐོག་ནས་ཀྱང་འདི་
འདྲའི་གཡོ་སྦེད་དང་གྱ་གྱུ་ཁོ་ན་བྱས་ནས་ད་དབར་དུ་ཡོང་བ་རེད་ལ། ད་དུང་ཡང་
ལྐོག་ནས་འཇོལ་ཉོག་ཏུ་བསྟེན་ནའང་དངོས་སུ་ཁས་ལེན་བྱེད་མི་ཧ་ཅང་ཉུང་ཚོད་ལ་
དཔགས་དུས། འཇིག་རྟེན་འདིའི་ངོ་གདོང་ཧྲིལ་པོ་ནི་སྔར་བཞིན་ཚུལ་འཆོས་ཀྱི་གྲིབ་
ནག་ཡུག་གཅིག་གིས་ཡོངས་སུ་བཀབ་འདུག་པ་མི་མཚོན་ནམ། ལྷག་པར་དུ་རང་ཉིད་
སད་རྟོགས་པ་དང་སྙན་ངག་པར་འབོད་པའི་སྐྱེ་བོ་འུར་པོ་རྣམས་ཀྱིས་ནི་འདི་ཙམ་གྱི་
ཐད་ཀྱང་བསམ་གཞིག་ནན་ཏུར་དུ་གཏོང་དགོས་ཚོད་རེད་ཨང་། རྒྱུ་མཚན་ནི། བདེན་
པ་ཞེས་པའི་ཆེན་ཆེན་པོ་དེ་ནི་སོ་སོ་རང་ཉིད་ཀྱི་ཉི་མ་རེ་རེའི་རྣམ་འགྱུར་དང་བྱ་སྤྱོད་
སོགས་ཀྱི་སྟེང་ནས་ར་འཕྲོད་ཡོང་རྒྱུ་ཞིག་རེད་པས་སོ། །
20091.4
- 36 -



དགུ་སུན་བརྒྱ་ཁྲེལ།
དགུ་སུན་བརྒྱ་ཁྲེལ།
-མཚོ་སྔོན་བོད་སྐད་བརྙན་འཕྲིན་ཁང་སོགས་ནས་ལས་བྱེད་པའི་དེབ་རྒན་སྐོར་ཞིག་ཚོད་
མེད་དུ་འུར་བཞིན་པར་དགའ་པོ་མ་བྱུང་།
ལར་མིའི་རིགས་ཀྱི་བཤུལ་ལམ་རིང་པོ་ལ་བློ་ཡིས་གཤེར་ཞིང་རིག་པས་བཙལ་ན་
རྩོམ་རིག་དཔྱད་བརྗོད་ཟེར་བ་འདི་ག་མང་ཕྱོགས་ལྟར་ཚིག་གི་རྩྭ་ལུད་སྤུར་བ་ཙམ་དང་།
མཐུན་ས་རེ་གཉིས་ལ་གཞི་བཅོས་ནས་རིང་ལུགས་ཉི་ཚེ་བ་ཞིག་སྒྲུབ་བྱེད་དུ་འཁྱེར་བ་དེ་
ཚོ་ནི་རྐང་ནས་ཡིན་ཚོད་མེད་མོད། ད་ལྟའི་བོད་ལ་མཚོན་ན་འདི་རུ་ཡང་དཔོན་སའི་ལམ་
ལུགས་ནང་བཞིན་གྱི་མི་དང་མིའི་དབར་གྱི་འབྲེལ་བ་ཙམ་ལས་ཅི་ཡང་ལྷག་མེད་ལ།
མ་གསང་དྲང་པོར་སྨྲས་ན་བརྩམས་ཆོས་ཤིག་ལ་རིན་ཐང་ཡོད་མེད་ཀྱང་གང་ཟག་
དེ་ཡི་དབང་ཆ་ཡི་མཐོ་དམན་དང་གྲོགས་པོ་ཡི་མང་ཉུང་ཙམ་གྱིས་གཞལ་གྱིན་པ་ལས།
སྒྱུ་རྩལ་གྱི་ཕྲ་ཕུང་སྣ་ཚོགས་ལ་ཞིབ་རྩིས་དང་ལྕེ་མྱོང་བྱ་ཐུབ་པའི་དཔྱད་བརྗོད་པ་ཞིག་
ཕལ་ཆེར་བོད་ཧྲིལ་པོ་འདི་ན་མི་བཞུགས་ཚོད་རེད། འདི་འདྲའི་གནས་ཚུལ་སྐྱོ་པོའི་འོག་
ཏུ་རྩོམ་རིག་གི་ནམ་མཁའ་སྐྱ་ཐལ་ཐལ་དང་དཔྱད་བརྗོད་པའི་སྡེ་ཁག་དབེན་ལྷང་ལྷང་
ཡིན་པ་བཤད་མ་དགོས་ཀྱང་།
བསམས་ཤིང་བསམ་དུས་རྩོམ་རིག་དཔྱད་བརྗོད་ཟེར་བ་འདི་ཡང་དབང་དང་གྲགས་
པའི་རྗེས་འབྲང་ཞིག་གཤའ་མ་ཞིག་ཏུ་སོང་ཚར་འདུག་ལ། ཕྲན་དཔྱད་ཁ་ཤས་ཀྱིས་
37



སོ་སྐྱེས་སྐད་སྒྲ།
བཏེགས་ཤིང་སྐྱོར་ཏེ་འོངས་པའི་ངག་གི་རུ་མའམ་སྐད་ཀྱི་དྭངས་མར་འབོད་པ་དེ་ཚོ་
ཡང་བཙའ་ཡི་གོང་བུ་ཞིག་གམ་གཡའ་ཡི་རིལ་བུ་འགའ་ལ་ངེས་མི་འཛིན་ཐུ་མེད་བྱུང་
སོང་།
དེ་བས་ཀྱང་ཡི་ག་གཏིང་ནས་ལོག་པ་ཞིག་ལ། རྩོམ་ཡིག་གང་ཞིག་ལ་བྱ་དགའ་
འཐོབ་མིན་དེ་གཅོད་པ་དོན་གྲུབ་ཀྱི་རྣམ་འགྱུར་ལ་རག་ལས་ཤིང་། རྩོམ་མཁན་སུ་ཞིག་
ལ་མཉམ་འུར་འབྱུང་མིན་དེ་བདུད་ལྷ་རྒྱལ་གྱི་ཕོ་ཁ་དང་འབྲེལ་འདུག་ལ། སྨྱུག་ཐོགས་
གང་ཞིག་ངོ་སྤྲོད་དགོས་མིན་དེ་ཡང་སྦྲང་ཆར་སོགས་ཀྱི་དགའ་ཕྱོགས་ལ་ཐུག་ཡོད་པ་
ཞིག་ཡིན་པས། དེ་གསུམ་ག་ལ་གྱེན་ལོག་བྱེད་པའམ་རྒྱང་དུ་བཀར་བ་དག་ལ་བཟང་
པོའི་ཆོ་ལོ་ཞེས་པ་ཞིག་ཁྱོན་ནས་འབྱོར་ཚོད་མེད་ཅིང་། ལྡོག་སྟེ་ཤེས་པ་རྒྱུན་ལྡན་དུ་
གནས་པ་དང་། རིག་གཞུང་གི་ངོ་ལོག་པ། གསར་རྟགས་ཡ་མ་བརླ་སོགས་ཀྱི་དམོད་པ་
གང་བྱུང་འབོར་ཞིང་། ཅི་མ་ཡིན་ལ་སོད་སོད་རྒྱོབ་རྒྱོབ་ཀྱི་སྐད་སྒྲ་སྔར་བས་ཀྱང་ཆེ་བར་
འགྱུར།
ཤིན་ཏུ་མཐོ་ས་དང་ཆེ་ས་ནས་གཟིགས་ཤིང་ཧ་ཅང་ཕྲ་ས་དང་ཡངས་ས་ནས་དཔྱད་
ཚེ་རྩོམ་པ་པོ་དང་རྩོམ་རིག་དཔྱད་བརྗོད་པའི་དབར་གྱི་འབྲེལ་བ་ནི་གཞན་གང་ཡང་མ་
ཡིན་པར་ཤ་ཉེ་མིན་ན་བཟང་ས་ཡིན་ལ། སློབ་གྲོགས་མིན་ན་ཟ་རོགས་ཡིན། དེ་མིན་ན་
ཆང་ཡིན། ཡང་མིན་ན་བུད་མེད་ཡིན། དེ་ཡང་མིན་ན་ངས་འདི་བྲིས་ན་ངར་འདི་འཐོབ་
བོ་སྙམ་པའི་ཧམ་པ་ཞིག་གོ ། ཁོང་དགའ་སྤྱད་ལ་འདི་ལས་ལྷག་ཅིག་མི་འདུག་བསམ་
པའི་ལྐོག་རྔན་ཞིག་གོ ། འདི་ཚོར་མི་མང་གི དེ་བས་འདི་ཕྱོགས་ནས་བསྡད་ན་བཟང་
– 38 .



དགུ་སུན་བརྒྱ་ཁྲེལ།
གི་སྙམ་པའི་གཡོ་ཚུལ་ཞིག་ཡིན་པ་བཅས་ལས། སུ་ལ་ཕོག་ན་ཕོག་དང་ཅི་ཞིག་ཟེར་
ན་ཟེར་སྙམ་པའི་དཔྱད་བརྗོད་གནད་ལ་འཁེལ་བ་ཞིག་དང་སྙིང་ལ་ཟུག་པ་ཞིག་ད་ཕན་
སུས་ཀྱང་བྲིས་མི་འདུག་སྙམ་དུ་ཁོ་བོས་འདོད།
ཡང་། ཕན་ཚུན་ངོ་མི་ཤེས་ཁུལ་དང་དྲན་པ་གཟུ་བོ་ཡིན་མདོག་གི་བསླུ་འཕྲུལ་གང་
འདྲ་ཞིག་སྤྱད་རུང་རྒྱུ་རྐྱེན་མང་མང་ཞིག་གིས་དངོས་བསྒྲགས་དང་མིག་སྟོན་བྱས་འོངས་
པ་ནི་མི་བསད་གསང་མི་ཚུགས་ཀྱི་ལོ་རྒྱུས་དང་ཡང་ཇི་འདྲ་མཚུངས་ཨང་། དེ་བས། གོམ་
གང་ཕྱིར་བཀྱེད་ཀྱིས་བོད་རྩོམ་གསར་པའི་ལོ་ངོ་ཉི་ཤུའི་འདས་དོན་ལ་དཔོག་དྲན་ཞིག་
བྱས་པ་ཡིན་ན། དུས་ཀྱི་ཚོད་བགམ་ཐེག་པའི་བརྩམས་ཆོས་གསེར་རྡོག་འདྲ་བ་སྐོར་ཞིག་
ནི་དངོས་གནས་དྲང་གནས་དཀྱོགས་མཚམས་རེ་ན་ཁེར་ཚུགས་ཀྱིས་བཞད་ཅིང་འགག་
མདོ་རེ་ན་ཁྱད་གཤིས་ཀྱིས་བརྟས་འདུག་མོད།
དེ་དག་ལ་ནི་གངས་རིའི་རྩོམ་སྟེགས་ཧྲིལ་པོ་ནས་དགའ་བའི་ཐལ་མོ་བརྡབས་མ་
བྱུང་ལ། མོས་པའི་ཞོགས་འུར་ཀྱང་ལངས་མ་བྱུང་སྟེ། ལོ་རྒྱུས་ཀྱི་དཔེ་རྙིང་མང་པོའི་
ཁྲོད་ན་ཏུན་ཧོང་གནའ་ཡིག་བཞིན་དུ་ལུས་ནས་ཡོད་ལ་ཤོག་བུའི་རླུང་རྟ་བཞིན་དུ་ཐེད་
ནས་ཀྱང་ཡོད་སོང་།
རིག་གནས་པའི་སྡེ་ཁག་ནས་བྱུང་བའི་སྣང་ཚུལ་ཡ་མ་བརླ་འདི་འདྲར་དགོངས་
ནས། འཇར་མན་གྱི་མཚན་ཉིད་རིག་པ་མཁན་སུའུ་པུན་ཧེར་ན་རེ། ཀློག་པ་པོ་མང་ཆེ་
ཤོས་ཀྱིས་དགའ་བསུ་དང་ལེན་བྱེད་པའི་དཔེ་ཆ་དེ་མ་བརྟགས་པར་ཀློག་མི་རུང་། ཞེས་པ་
དང་། དེ་ཚོས་ནི་རྩོམ་ཡིག་ཟས་གོས་དང་ཕ་མར་བྱེད་ལ། བརྩམས་ཆོས་བྲེལ་མྱུར་ཧོད་
39



སོ་སྐྱེས་སྐད་སྒྲ་
རྒྱུག་གིས་ཐོན་ཅིང་། དཔྱད་བརྗོད་པའི་དགའ་འབོད་དང་སྐུལ་འབོད་ཐོབ་པ་དང་། ལོ་
རེར་བརྩམས་ཆོས་དུ་མ་ཚོར་རར་རྫོང་བར་བྱེད། ཅེས་པ་དང་།
ལྷག་པར་དུ་ཁོང་གིས་སྣང་ཚུལ་ཡིད་སུན་པོའི་འདིའི་ཐད་ནས་དུས་རབས་གཅིག་གི་
འཛམ་གླིང་གི་ཕྱེད་ཀ་ལ་སྡོམ་ཚིག་བཀོད་ཡོད་པ་ནི། མིག་སྔར་བརྒྱ་ཆའི་དགུ་ཟིན་པའི་
དཔེ་ཆ་ནི་ཆེད་དུ་དངུལ་བསྡུ་བྱེད་ཀྱི་དཔེ་ཆ་ཡིན། དམིགས་ཡུལ་དེ་ལ་རྩོམ་པ་པོ་དང་།
དཔྱད་བརྗོད་པ། པར་སྐྲུན་ཁེ་པ་བཅས་ཚང་མ་འཛེམ་མེད་ངན་སྡེབ་བྱེད་བཞིན་འདུག་
ཅེས་སོགས་གསུངས་པ་ནི་ད་ལྟའི་ང་ཚོ་དང་སྦྱར་ན་ཡང་ཇི་འདྲའི་འཕྲོད་ལ་རན་པ་ཞིག་
ཡིན་ཨང་།
2008,517
40



རིག་གནས་སྣང་ཚུལ་ལ་བཏབ་པའི་རྟགས་མ།
རིག་གནས་སྣང་ཚུལ་ལ་བཏབ་པའི་རྟགས་ཐམ།
-བོད་མིའི་སྤྱི་ལོ་2009ཡི་རིག་གནས་སྣང་ཚུལ་ལ་བསམ་པའི་ངེས་ཤེས་ཐན་ཐུན།
ཉེ་བའི་དུས་ཤིག་ནས་བཟུང་སྟེ་འུ་ཅག་ལའང་མི་རིགས་རང་གི་ལོ་རེ་བཞིན་གྱི་རིག་
གནས་སྣང་ཚུལ་དང་སྤྱི་ཚོགས་དོན་རྐྱེན་ལ་སོགས་ཐོ་རུ་འདེབས་པའི་དཔེ་དང་ལམ་
ཚུགས་ཡོད་ཅིང་། དེ་ནི་ཆེས་གཅིག་སྡུད་རང་བཞིན་དང་ཆེས་རྩ་ཚིག་རང་བཞིན་གྱིས་
ཚིག་ཉུང་བསམ་ཚུལ་སྤེལ་བ་དང་སྟབས་བདེའི་ཟིན་ཐོ་འགོད་པ་གཉིས་སུ་འདུ། ཁ་ཅིག་
ན་རེ། ལས་དེ་བྱས་པས་གང་ཞིག་སྨན་པ་རེད་ཅེ་ན། ཆེ་ཕྱོགས་ནས་བཤད་ན་མི་རིགས་
ཧྲིལ་པོའི་རིག་གནས་ལྟ་ཚུལ་གྱི་མ་ལག་ཚགས་སྒྲིག་བྱེད་ཐུབ་རྒྱུ་དང་གང་དེའི་སྐྱེ་བོ་སྒེར་
རེ་རེའི་མི་གཤིས་འབྱུང་ཁམས་ཀྱི་ས་གཤིན་ལ་དུས་ཐོག་རྨོ་འདེབས་བྱེད་པ་དང་སྐབས་
བསྟུན་ཆུ་ལུད་འདྲེན་པ་སོགས་ཀྱི་དོན་སྙིང་གིས་རོབ་ཙམ་ཕྱུག་པ་ཡིན། ཆུང་ས་ནས་
གླེང་ནའང་ཀུན་གཞི་མི་འདྲ་བ་ས་ཡ་དྲུག་ལྷག་ལ་བྱས་པ་ཆེ་ཆུང་ལྟར་གྱི་མཇུག་སྐར་
འདྲ་མཉམ་རེ་འཐོབ་ཐུབ་པའི་བདག་རྐྱེན་ལ་རྨང་འདིང་པ་ཡིན་པར་ཁོ་བོས་སྙམ། གང་
ལྟར་རིག་གནས་དགག་སྒྲུབ་ཀྱི་ལས་ལ་ས་ཞིང་ཡོད་དགོས་དོན་དང་བགྱི་བ་གསར་རྩོམ་
གྱི་ལས་ལ་ཁྲལ་བཅོས་བྱེད་མི་རུང་དོན་ནི་འགངས་འདིར་ཐུག་ཡོད་པ་སྨོས་མེད་རེད།
ད་ལོ་སྟེ། སྤྱི་ལོ་ཉིས་སྟོང་དགུ་པར་ཆ་གཅིག་བཞག་ན། འཛམ་གླིང་སྒང་འདི་
སྔར་བཞིན་རུས་མིང་དུ་རྫོང་དང་པེན་དང་ཧེམ་སོགས་ཡོད་པའི་སྤྲེའུ་སྐོར་ཞིག་གི་གར་
= 41 -



སོ་སྐྱེས་སྐད་སྒྲ།
སྟེགས་རང་རེད། ནམ་རྒྱུན་ལྟར་དུ་ནོ་པེལ་བྱ་དགའ་ཆེན་མོ་ཁོ་ཚོས་ལེན་དགོས་ཤིང་
རང་བྱུང་རི་ཆུའི་རྦབ་ལ་ཁོ་ཚོ་འཆོར་འགྲོ་ཞིང་འཛམ་གླིང་དཔལ་འབྱོར་གྱི་འཕར་ཆག་
ཁོ་ཚོས་བཤད་ཟིན་ཅིང་ཁྱིམ་བྱ་གསོ་ཕག་གི་རིམས་ནད་ཀྱང་ཁོ་ཚོ་འབའ་ཞིག་ལ་དབང་
དགོས་པ་ཞིག་ཡིན་ཚོད་རེད། གསར་ཤོག་ཏུ་གྲོང་ཁྱེར་མང་པོ་ས་ཡོམ་གྱིས་འཇིག་སོང་
ཟེར། སྨྱན་བྱེད་དུ་བྱིས་པ་མང་པོ་འཁྱགས་གྲིར་ཤི་སོང་ཟེར། མེ་གླིང་ལྷོ་མ་ནས་ཅི་ཅི་
ཅིག་གི་རྒྱལ་ཁབ་ལ་གསར་བརྗེའི་རང་བཙན་ཐོབ་སོང་། ཡ་གླིང་བྱང་རྒྱུད་ནས་ཉི་ཉི་
ཉིག་གི་ཏང་ཁག་གིས་དམག་གཟིགས་མཛད་སྒོ་བསྟན་སོང་། མི་རིང་བར་སའི་གོ་ལའི་
སྲོག་དབུགས་ཆད་རྒྱུ་ཡིན་པ་རེད། ཉི་མ་ལོ་མཐོན་པོར་བརྒྱབ་ཅིང་ཕོ་བར་འབྲས་སྐྲན་
བྱུང་ཡོད་པ་རེད། ནུབ་ཕྱོགས་ཀྱི་ས་ཆ་ག་གེ་མོར་སྐར་མ་གཅིག་གནམ་ནས་ལྷུང་སྟེ་པར་
བརྒྱབ་པ་འདི་ཡིན། སྐམ་སའི་ཡུལ་ལུང་ཆེ་གེ་མོ་ནས་རི་བོ་ཞིག་འབར་གས་བྱུང་བའི་
དངོས་ཡུལ་ནས་བརྙན་ཕབ་པ་འདི་ཡིན་སོགས་ཁ་འཁྲུག་གམ་གསར་འགྱུར་དེ་དག་མུ་
མཐུད་དུ་ཁོ་ཚོ་འབའ་ཞིག་གིས་ལབ་རྩིས་བཤད་རྩིས་ཡོད་པས་གཞན་གྱིས་ཅི་བྱར་ཡོད།
དེ་ནི་ཚར་རྒྱུ་མེད་ལ་གོ་རྒྱུ་མེད་པའི་འཛམ་གླིང་ནུབ་ཕྱོགས་སོགས་ཀྱི་དོན་ཆེན་སྐོར་ཡིན་
པས་འདིར་གླེང་བར་མི་བྱ།
ཅིས་ཀྱང་ཐོ་རུ་གདབ་སྟེ་ཐིག་ཏུ་བྲི་བསམ་པ་ནི་འུ་ཚོ་བོད་མིའི་ལོ་ངོ་གཅིག་གི་སྤྱི་
ད་ལོར་ཐོན་པའི་«2012)ལོ་ཞེས་པའི་གློག་བརྙན་དེས་མི་རྣམས་ལ་སེམས་འཚུབ་དང་དངངས་ཞེད་གཅིག་ཏུ་
བསླངས་པར་མ་ཟད། ལྷ་རིག་སྨྲ་པ་ཚོས་ཡང་བསྐྱར་ལྡབ་ལྡིབ་བཤད་པའི་ཉམས་ཚུལ་བསྟན་སོང་བ་དང་། དར་ཅིག་ལ་
སྲོག་ལྡན་ཐམས་ཅད་འཁྱགས་ཤིང་རེངསཔར་གྱུར་ཏེ་ཁའང་གྲག་རྒྱུ་མེད་པའི་ཚད་དུ་བསྐུལ།
(1)
42



རིག་གནས་སྣང་ཚུལ་ལ་བཏབ་པའི་རྟགས་ཐམ།
སྡོམ་བྱ་བ་ཡིན། གསལ་པོར་བཤད་ན། ཉིས་སྟོང་དགུའི་བོད་མིའི་ལོ་ངོ་གཅིག་གི་རིག་
གནས་སྣང་ཚུལ་ཐད་ཀྱི་ཤོག་དཀར་ཐ་གང་གི་ལྟེབ་བཤིག་བསམ་པ་ཡིན་མོད། ལོ་ཟླ་
ཐོག་ཐག་ལ། ཕན་ཚུན་དབར་ཕྲ་མ་བཅུག་རེས་དང་འཁོན་ལན་སློག་རེས་ཀྱིས་ཡོད་པའི་
ང་རང་ཚོ་ལྟ་བུ་ཞིག་ལ། རྩ་བ་ནས་ཁ་དོག་འགྱུར་ཚར་ཞིང་བྲོ་བ་ཉམས་ཟིན་པའི་ང་ཚོའི་
རིགས་འདིར་ད་དུང་སྲང་ལ་གཞལ་རུང་བ་དང་ཐོམ་ལ་གཅོད་རུང་བ་ཞིག་ལྷག་ཨེ་ཡོད་
དམ། བསམས་ཤིང་བསམ་ན་སྣང་བའི་ཆེས་གཏིང་རིམ་ཞིག་ནས་དངོས་གནས་སྐྱུར་ཆིལ་
ཆིལ་རེད།
འོན་ཏང་། རང་རེའི་ཤེས་ཡོན་པའི་སྡེའི་བཅུ་ཆའི་གཅིག་ཙམ་གྱི་ཁ་སྟབས་ཤེད་མོང་
ནི་གཞར་ཡང་ཉམས་པ་མེད་ཅིང་། མུན་ནག་གི་ཡུལ་གྲོང་འདིའི་ཟུར་ལོགས་སུ་འབར་
བའི་བསམ་བློའི་མེ་སོན་རྡོག་པོ་རྣམས་ཀྱང་ག་ལེ་ག་ལེར་ལམ་བགྲོད་བྱེད་འགོ་བརྩམས་
སོང་། ད་དུང་དེའི་མཐའ་འཁོར་ལ་འདུས་པའི་སེམས་ཀྱི་ཅི་ཞིག་སྨིན་མ་སྨིན་གསུམ་ཆར་
གྱི་གྲངས་འབོར་རྣམས་ལའང་རྩ་བའི་ཆ་ནས་འཕར་སྣོན་བརྒྱབ་པ་བྱུང་ཡོད། འདི་ནི་འུ་
བུ་ཅག་ཡོངས་སུ་འཕམ་དགོས་དོན་མེད་པའི་གོ་རིམ་གྱི་རྒྱུ་མཚན་ཡིན་ལ། ཁོ་བོས་རྩོམ་
ཐུང་སྦྱོར་འདོད་པའི་སྔོན་འགྲོའི་སྤྲོ་ཤུགས་ཀྱང་ཡིན་པ་རེད། དེ་བས་ན། གཤམ་དུ་རང་
བློས་ཟིན་ཚོད་ཀྱིས་སྤྱི་ལོ་ཉིས་སྟོང་དགུའི་བོད་ཀྱི་རིག་གནས་སྣང་ཚུལ་ཐད་ཀྱི་ཚབ་བྱེད་
རེ་གཉིས་ཙམ་སྟབས་སླ་པོས་བྲི་བ་ལ།
1 འདུ་ཚོགས་དང་གླེང་སྟེགས།
ཤེས་ལྡན་པ་སྐོར་ཞིག་ན་རེ། ལོ་འདི་འགར་ང་ཚོ་བོད་དུའང་མི་དྲི་བྲོ་ཞིང་མི་བཟོ་
43 -



སོ་སྐྱེས་སྐད་སྒྲ།
དོད་པའི་འདུ་བྱེད་རིགས་ཤིག་གིས་གྲབས་གཤོམ་གྱིན་འདུག་ཟེར། དེས་ན། སྤྱི་ལོ་ཉིས་
སྟོང་དགུ་ཡི། སྔར་སྲིད་མ་མྱོང་བའི་དམངས་ཁྲོད་རང་བཞིན་གྱི་འདུ་ཚོགས་བརྩི་མི་ཐོན་
པ་དེ་དག་ཡང་ཅི་ཞིག་གིས་གྲབས་གཤོམ་གྱིན་འདུག་ཟེར་བའི་གྲས་སུ་གཏོགས་ཁོ་ཐག་
རེད།
2009ལོའི་ཟླ11པའི་ཚེས27ནས30དབར་གྱི། ལྗང་བུ་ལགས་ཀྱིས་གཙོ་སྒྲུབ་བྱས་
ཤིང་ངའི་ཕ་ཡུལ་ནུབ་མཚོ་རུ་སྤེལ་བའི་སྙན་ངག་འདུ་ཚོགས་ལང་ཚོའི་རྦབ་ཆུས”ཐོག་
དྲངས་ཏེ། བོད་ཡུལ་སྟོད་སྨད་དབར་གསུམ་དུ་དམངས་ཁྲོད་རང་བཞིན་གྱི་འདུ་ཚོགས་
མང་པོ་རྒྱ་མཚོའི་རླབས་ལྟར་འཕྱུར་བྱུང་། དེའི་ཁྲོད་དུ། བོད་མིའི་ཡ་ཐོད་ཀྱི་མིག་དང་
བྲང་ཁོག་གི་སྙིང་ལ་དཔེར་རུང་བའི་པཎ་ཆེན་བླ་མ་ཆོས་ཀྱི་རྒྱལ་མཚན་དང་སྙན་ངག་
མཁན་པོ་ཡི་དམ་ཚེ་རིང་རྣམ་གཉིས་ལ་རྗེས་དྲན་བྱེད་པ་ཤིན་ཏུ་མང་ཚོད་རེད། འདུ་
ཚོགས་སྤེལ་སྟངས་ལའང་གནའ་སྲོལ་ལྟར་འདོན་དབྱངས་རྟ་ཙམ་བྱེད་པ་ལས་རིང་བར་
འགོངས་ཏེ། ཁོང་རྣམ་པ་གཉི་ཀར་མི་བུའི་ངོས་ནས་དང་སོ་སྐྱེས་ངོས་ནས་དང་གང་ཟག་
ཅིག་གི་ངོས་ནས་ཡི་རངས་གུས་འདུད་ཞུ་བཞིན་ཡོད་པ་དང་། ལ་ལས་ད་དུང་པཎ་ཆེན་
སྙིང་སྟོབས་ཞེས་པའི་མིང་བརྡ་སྦྱར་ཏེ་མི་བོ་ཆེ་དེ་དག་ནི་རང་སྡེའི་སྤོབས་པའི་དར་ཆ་
《སྙན་ངག་འདུ་ཚོགས་ལང་ཚོའི་རྦབ་ཆུ》 2003ལོའི་ཟླ7པར་ཟི་ལིང་དུ་སྐབས་དང་པོའི་སྙན་ངག་འདུ་ཚོགས་
སྤེལ་བ་དང་། 2005ལོའི་ཟླ6ནས7པར་མཚོ་ལྷོ་རྒྱ་ཡེ་ས་ཆར་སྐབས་གཉིས་པའི་སྙན་ངག་འདུ་ཚོགས་སྤེལ་བ་དང་།
2007ལོའི་ཟླ་9པར་རྨ་ཆུ་དང་མཛོད་དགེ་ནས་སྐབས་གསུམ་པའི་སྙན་ངག་འདུ་ཚོགས་སྤེལ་བ་དང་། 2009ལོའི་ཟླ11པར་
མཚོ་སྔོན་པོའི་ནུབ་མཚོ་གྲོང་རྡལ་དུ་སྐབས་བཞི་པའི་སྙན་ངག་འདུ་ཚོགས་སྤེལ་བ་བཅས་ཀྱི་བྱ་འགུལ་མུ་རྒྱུན་ཅན་ཞིག་
- 44



རིག་གནས་སྣང་ཚུལ་ལ་བཏབ་པའི་རྟགས་ཐམ།
ཞིག་ལ་ངོས་འཛིན་ཐུབ་པ་བྱུང་ཡོད། འདི་སོགས་དང་འཕྲོར་མཐུད་ཏེ་དུས་བཅད་རང་
བཞིན་གྱི་དམངས་ཁྲོད་གླེང་སྟེགས་ཀྱང་འགའ་ཙམ་ཚུགས་པར་གྱུར། དེའི་ནང་རང་
ལ་ཆེས་གསལ་ཆ་མངའ་བ་ནི་ངེད་ཚོ་སྐོར་ཞིག་གིས་འགན་སྒྲུབ་བྱས་པའི་ཟི་ལིང་གི་
གཟའ་ཉི་མའི་ཁ་བརྡ》ཞེས་པའི་གླེང་སྟེགས་དེ་རང་ཡིན། འདི་ནི་ཟླ་རེར་ཐེངས་མ་གཉིས་
ལྷག་བསྐོངས་བཞིན་ཡོད་པ་དང་། ཐེངས་རེའི་གླེང་གཞིའི་ཁ་བྱང་དང་བརྗོད་བྱའི་རྩ་
གནད་ལ་སོགས་ཚོགས་ཞུགས་པ་གཞན་དང་གཞན་གྱིས་མཁོ་སྤྲོད་བྱེད་ཆོག་ཅིང་། ཆོས་
སྐད་ལྟར་བཤད་ན། ངེད་ཚོས་གང་ཟག་ལ་མི་རྟོན་ཆོས་ལ་རྟོན་པའི་ཤེས་རབ་ཀྱི་རྩ་དོན་
ལྟར་དུ། མཚོ་སྔོན་དགེ་ཐོན་སློབ་ཆེན་དང་མཚོ་སྔོན་མི་རིགས་སློབ་ཆེན་སོགས་ཀྱི་སློབ་
མ་རྣམས་དང་བགྲོ་གླེང་ཞིང་། སྔ་ཕྱིར་དུ་བོད་ཀྱི་སློབ་ཆེན་པ་དག་གི་བསམ་བློའི་གནས་
བབས་དང་གངས་རིའི་སྐྱེས་
ས་རིའི་སྐྱེས་མ་དག་གི་ལྷན་སྐྱེས་ཁེ་དབང་། བོད་སྐད་རླུང་བརྙན་འཕྲིན་
གྱི་འཐུས་ཤོར་དང་ཆག་གྲུམ་སོགས་ཀྱི་ཐད་ནས་རང་ལྟ་ལྷུག་པོར་ལབ་པ་ཡིན་ཅིང་།
རེས་ཐེངས་སོ་སོར་བོད་སྤྱི་ཚོགས་སྟེང་གི་ས་ཆའི་ཚོད་ཀྱི་སྙན་ངག་པ་དང་། རྩོམ་པ་པོ།
རླུང་བརྙན་འཕྲིན་གྱི་མདོ་འཛིན་པ་དང་། དྲ་ཚིགས་དོ་དམ་པ་དང་གསར་ཤོག་རྩོམ་སྒྲིག་
པ་སོགས་མ་བགྲོས་ངང་གིས་བློ་འཕྲད་ཡོད་ཅིང་། བགྲོ་གླེང་གི་གོ་རིམ་ཧྲིལ་པོར་དགག་
སྒྲུབ་གཉི་ཀ་རེ་མོས་སུ་འཁོར་བར་བྱས་ནས། དེར་འདུས་སློབ་གྲོགས་རྣམས་ལ་ཚད་ངེས་
ཅན་ཞིག་ནས་རྟོགས་པའི་བོགས་ཐོན་ཅིང་བསམ་བློའི་དབལ་འབར་བའི་མྱོང་བ་མངོན་
སྣང་སྐྱེས་སུ་བཅུགས་ཡོད། ང་ཚོས་ད་ལྟའི་དབར་དུ་བཙལ་ཞིང་འཚོལ་བཞིན་པའང་
འདི་དང་འདི་ལྟ་བུའི་མཁའ་དབུགས་རིགས་ཤིག་ལ་སེམས་སྨོན་པ་ཡིན་ཚོད་ལ། འུ་ཚོས་
= 45



སོ་སྐྱེས་སྐད་སྒྲ།
དུས་རྟག་ཏུ་འབད་ཅིང་བརྩོན་བཞིན་པའང་འདི་དང་འདི་འདྲ་བའི་ཁོར་ཡུག་རིགས་
ཤིག་ལ་ཞེ་དགའ་ཞིང་ཡིད་འཕྲེང་བས་མ་ཡིན་ནམ།
2 བརྩམས་ཆོས་དང་དཔེ་དེབ།
ད་ལོ་ཡང་ལོ་སྔོན་མ་དང་འདྲ་བར་དེབ་སྙིགས་དང་དཔེ་འཆལ་མང་པོ་ཁ་དར་བའི་
ལོ་ཞིག་ཡིན་པ་སྨོས་ཅི་དགོས་ཀྱང་། སྟོང་ལོ་དགུ་པའི་འགོ་སྟོད་དུ་བྱུང་བའི་སྨིན་དྲུག་
ལགས་ཀྱི་དྲ་རྩོམ་རིང་པོ་དེ་དང་། ཚེ་རིང་དོན་གྲུབ་ལགས་ཀྱི་སྒྲུང་པོད་ཆེན་མོ་གཉི་ཀ་
ནི། ཐག་རིང་པོར་འགྲོ་བའི་ཡུལ་སྲུང་དང་ལ་མཐོན་པོར་བརྒལ་བའི་འཁར་བ་འོང་
བར་སོམ་ཉི་མི་འདུག་ལ། མཚོ་སྔོན་མི་རིགས་དཔེ་སྐྲུན་ཁང་གིས་ཉག་གར་ཕུད་པའི་
དུས་རབས་ཉེར་གཅིག་པའི་བོད་ཀྱི་རྩོམ་པ་པོའི་དེབ་ཕྲེང་ཞེས་པར་ཡང་དགའ་རྩོམ་རེ་
གཉིས་ཤིག་མཐོང་རྒྱུ་ཡོད་མོད། མང་ཆེར་ནི་སྦྲང་ཆར་གྱི་རོ་ལངས་བརྒྱབ་སྟངས་གཞན་
ཞིག་ཡིན་པས། ཁད་དང་ཁད་ཀྱིས་ཡི་ག་འཆུས་ཤིང་རྒྱུ་མ་གཤལ་བའི་རྐྱེན་དུ་མི་འགྱུར་
རང་འགྱུར་རེད། ལྷག་པར་དུ་ཁོ་པ་ཚང་གི་རྩོམ་སྟེགས་སྒེར་གཅོད་བྱེད་པའི་ལས་དེར་
ཁྱོན་ནས་དགའ་པོ་མི་འདུག་ཅིང་དཔྱོད་ལྡན་ཡུལ་ཕུད་གཏོང་བའི་སྒྱུ་དེར་གཏན་དུ་གུ་
ཡངས་གཏོང་ཐབས་བྲལ་བ་ཞིག་ཅི་ལ་མིན་ཨང་། ཡིན་ནའང་། བོད་སྐྱེས་དར་གཞོན་
རྣམས་ཀྱི་རྩོམ་སྟེགས་ནི་གཞུང་དེབ་སྦྲང་ཆར་སོགས་ཀྱི་རྒྱབ་རོལ་ནས་བརྩིགས་པའི་ཞིང་
ཁམས་ལོགས་ཤིག་ཡིན་པར་གོ་བ་བསྐྱོན་པའི་ཚུན་ཆད་དུ། ཁོ་པ་ཚོའི་ཉི་ཚེ་བའི་ལས་ཀ་
དེར་ཡང་བཟོད་སྒོམ་བྱེད་མི་ཐུབ་རྒྱུ་ཅང་མི་འདུག་ཨང་།
གནམ་ལོ་འདིར། ད་དུང་གལ་ཆེན་བརྒྱ་ཡི་འགངས་ཆེན་གཅིག་ཡོད་པ་ནི། དོགས་
46



རིག་གནས་སྣང་ཚུལ་ལ་བཏབ་པའི་རྟགས་ཐམ།
སློང་མཁན་པོ་ལགས་ཀྱི་བརྩམས་པོད་བཞི་པ་འཁྲུངས་བལྟམས་པ་དེ་རེད། བརྩམས་
པོད་འདིས་ནི་དྲི་བ་བརྒྱ་ལ་དྲིས་ལན་བཏབ་བཞག་ཅིང་གནད་དོན་འབུམ་ལ་གསལ་ཁ་
ཕྱེས་སོང་བ་རེད། དེ་ནི་ཨོ་སི་ཐུ་ལོ་ཧྥུ་སི་ཀིས་བརྩམས་པའི་ངར་ལྕགས་ལྟ་བུའི་མི་དེ་ཇི་
ལྟར་བྱས་ནས་བྱུང་བ་ཡིན་”ཞེས་པའི་དཀར་ཆག་མཇུག་ཏུ། པཱ་ཝེར་ཁོ་ཁྲ་ཅིན་གྱི་ཚིག་
དུམ་གཅིག་བཞག་ཡོད་པས་གསལ་པོར་མཚོན་ཐུབ་སྟེ། ཇི་སྐད་དུ། “མི་ལ་མཚོན་ན་
ཆེས་རིན་ཐང་ཆེ་བ་ནི་ཚེ་སྲོག་ཡིན་ཞིང་། མི་ཞིག་ལ་ཚེ་སྲོག་ཐེངས་གཅིག་མ་གཏོགས་
བདག་མི་སྲིད་པས། སོ་སོའི་མི་ཚེ་གང་ནི་འདི་ལྟར་འཁྱོལ་དགོས་པ་སྟེ། འདས་དོན་ལ་
ཕྱིར་དྲན་བྱེད་པའི་ཚེ། ཉི་མ་སྟོང་ཟད་དུ་བཏང་བའི་བློ་འགྱོད་དང་དོན་མེད་ལས་ཀྱིས་
ཕོངས་པའི་ངོ་ཚ་སྐྱེ་དགོས་པ་ཞིག་གཏན་ནས་མ་ཡིན་པར། ཚེ་ཕྱི་མར་འགྲོ་ལ་ཉེ་བའི་
དུས་སུ། ཁོ་བོའི་ལུས་ངག་ཡིད་གསུམ་ནི་འཛམ་གླིང་སྟེང་ཆེས་རླབས་ཆེ་བའི་ལས་དོན་
ཏེ། འགྲོ་བ་མིའི་རིགས་བཅིངས་འགྲོལ་གཏོང་བའི་ཕྱིར་དུ་ཕུལ་ཡོད་ཅེས་བཤད་ཕོད་པ་
（ངར་ལྕགས་ལྟ་བུའི་མི་དེ་ཇི་ལྟར་བྱས་ནས་བྱུང་བ་ཡིན） ཨུ་རུ་སིའི་རྩོམ་མཁན་གྲགས་ཅན་ཨོ་སི་ཐུ་ལོ་ཧྥུ་སི་
ཀིས་བརྩམས་ཤིང་། བོད་ཡིག་ཏུ་གཏེར་མ་ཚེ་རིང་ཆོས་འཕེལ་ལགས་ཀྱིས་བསྒྱུར། དེབ་དེའི་འགོ་བརྗོད་དུ་འདི་ལྟར་བྲིས་
ཡོད་དེ། ་་ལོ་རབས་སུམ་ཅུ་པར་སུའུ་ལེན་དུ་པར་སྐྲུན་བྱས་པ་ནས1954ལོའི་དབར་པར་ཐེངས345བརྒྱབ་དང་དེབ་གྲངས་
ཁྲི་ཚོ་oo0ཙམ་འགྲེམ་སྤེལ་བྱས་པས་ཆ་སྙོམས་སུ་ལོ་རེར་པརཐེངས10ལྷག་ཙམ་བརྒྱབ་ཡོད་པ་དང་ཡིག་རིགས་20ལྷག་
ཙམ་དུ་བསྒྱུར་ཡོད་ལ་རྒྱབ་ཁབ26ཏུ་པར་སྐྲུན་ཡང་བྱས་ཡོད། 1942ལོར་རྒྱུ་འགྱུར་མའི་པར་གཞི་དང་པོ་ཧྲང་ཧེའི་
གསར་རྟོགས་དཔེ་སྐྲུན་ཁང་ནས་པར་དུ་བསྐྲུན་པ་ནས། 1952ལོ་ནས1995ལོའི་དབར་གྱི་བགྲང་བྱ་ཞེ་བཞིའི་ནང་ལ་ཁྱོན་
བསྡོམས་པར་ཐེངས57བརྒྱབ་དང་དེབ་གྲངས་ཁྲི་ཚོ250ལྷག་འགྲེམ་སྤེལ་མཛད་ཅེས་འཁོད་ཡོད་པ་རེད། ཡིན་ནའང་།
ཤེས་རབ་ཅན་གྱི་ནོམ་རྫས་འདི་རང་སྒེར་གཅོད་གཞུང་སྲིད་ཀྱི་ལག་ཆར་གྱུར་ཡོད་ཚེ་ དོན་དག་གཞན་ཞིག་རེད།
[[་
- 47 -



སོ་སྐྱེས་སྐད་སྒྲ།
དེའོ། །”ཟེར། རླབས་ཆེན་སྐྱེས་བུ་སྐོར་ཞིག་གིས་འདི་ལྟར་རླབས་ཆེན་གྱི་གདམས་ཚིག་
བསྐྱུར་ཏེ་རྒྱང་རིང་གནམ་སའི་མཚམས་སུ་ཡལ་སོང་ནའང་ཁོང་རྣམས་ཀྱི་ལེགས་བཤད་
འོད་ཀྱི་གཏན་ཚིགས་ལ་གནས་པའི་རླབས་ཆེན་སྐྱེ་བོ་གཞན་སྐོར་ཞིག་ཀྱང་སྔར་ལྟར་རི་
བརྒལ་ལམ་གཤགས་ཀྱིས་མདུན་ནས་མདུན་དུ་ཕེབས་དགོས་པ་རེད་ཨང་། ཕྱི་མིག་དང་
ཞེན་ཆགས་མེད་པར
3. བྱ་དགའ་དང་གཟེངས་སྐྱེས།
2009ལོའི་ཟླ་9པའི་ཚེས15ཉིན། ཀན་ལྷོ་ཁུལ་རྩོམ་རིག་སྒྱུ་རྩལ་མཉམ་འབྲེལ་ལྷན་
ཚོགས་ཀྱིས་སྐབས་གསུམ་པའི་ཟླ་ཟེར་རྩོམ་རིག་བྱ་དགའ་སྤྲད་པ་དང་། 2009ལོའི་
ཟླ12པའི་ཚེས11ཉིན་སྦྲང་ཆར་རྩོམ་སྒྲིག་ཁང་གིས་སྐབས་དྲུག་པའི་སྦྲང་ཆར་རྩོམ་རིག་
བྱ་དགའ་སྤྲད་པ་དང་། 2009ལོའི་ཟླ10པའི་ཚེས25ནས28དབར་དུ་གངས་རྒྱན་མེ་ཏོག་
རྩོམ་སྒྲིག་ཁང་གིས་སྐབས་གཉིས་པའི་གངས་རྒྱན་མེ་ཏོག་རྩོམ་རིག་བྱ་དགའ་སྤྲད་པ་
སོགས་དང་། གཞན་ཡང་། སྒེར་གཉེར་དུས་དེབ་ཀྱི་རྩོམ་སྒྲིག་ལ་ཤས་ཀྱིས་ཀྱང་མཁས་
དབང་ཁྱད་ཐོན་གྱི་གཟེངས་སྐྱེས་རྟགས་མ་ཟེར་བ་ཞིག་ཀྱང་བསྩལ་པར་གྲགས་སོ། །
ལར་བྱ་འགའ་དང་གཟེངས་སྐྱེས་དེ་དག་ནི་ད་ལྟའི་དབར་དུ་ཡོད་པས་ཡོད་གོ་མ་ཆོད་
ཅིང་མེད་པས་མེད་གོ་མ་ཆོད་པ་ནི་སུར་མི་གསལ། ཡོད་པས་ཡོད་གོ་མ་ཆོད་པའི་མཚན་
གཞིར་ནི་གེ་སར་ཆེད་མཁས་པ་ཁོང་ཉིད་བཞག་པས་འཐུས་ཤིང་། དེ་ལ་ད་དུང་ཟུར་
བཤད་འདྲ་མཁོ་ན་ནི་ཨ་བུས་བྲིས་པའི《གངས་རྒྱན་རྟགས་མ》“སོགས་ལ་བལྟ་བར་ཁ་སྐྱེ་
（གངས་རྒྱན་རྟགས་མ） 2007ལོའི་ཤར་དུང་རི》དུས་དེབ་ཏུ་འཁོད་པའི་ཨ་བུའི་བྲིས་རྩོམ་ཞིག་གི་ཁ་བྱང་ཡིན།
1)
48



རིག་གནས་སྣང་ཚུལ་ལ་བཏབ་པའི་རྟགས་ཐམ།
གཅུ་དགོས་སོ། ། ཡང་མེད་པས་མེད་གོ་མ་ཆོད་པའི་གསོན་དཔེར་ནི་ཁ་སང་དེ་རིང་
གི《སྦྲང་ཆར》སོགས་ཀྱི་ཕྱི་རོལ་ནས་སྨིན་པའི་རྩོམ་པོ་སྐད་གྲགས་ཅན་དག་བཞག་ཚེ་ར་
འཕྲོད་རྒྱུ་སླ་ཨང་།།
ད་ལོའི་གངས་རྒྱན་མེ་ཏོག་གི་རྩོམ་རིག་བྱ་དགའི་ཐད་དུ་ཁ་རྡུང་གཏོང་བ་དང་གླེང་
ཕྱོགས་བཟོ་བ་སོགས་ཀྱི་གནས་ཚུལ་མང་དུ་བྱུང་བ་དང་བསྟུན། འབག་པ་བསལ་མེད་
པའི་ཤོག་འབུ་སྐོར་ཞིག་གིས་སེམས་ལ་ཁ་ཞབས་མེད་པའི་དེ་ཉིད་བསྟན་སོང་བ་དངོས་
གནས་བཙོག་པོ་ཡིན་ཐལ། དོན་འདི་སོགས་ཀྱི་ཐད་ནེའུ་ཆུང་ལགས་ཀྱིས(ལྕགས་ཀྱི་
ཆབ་ཏོག་མྱི་ཡི་ཁ་དམྱིག་ཅན》ཞེས་པའི་ཐོལ་རྩོམ་དགའ་མོ་ཞིག་བྲིས་གནངས་མཛད་
ཡོད་ཅིང་། དེ་ཡིས་ཁོ་པ་ཚོར་རྩེད་ཞོར་དགོད་ཞོར་ལ་བརྡ་ལན་གསལ་པོ་ཞིག་བཏབ་
ཟིན་པར་མ་ཟད། ད་ལོའི་རྩོམ་རིག་བྱ་དགའི་ཐད་ཀྱི་ལྟད་མོ་དེའང་ལྟད་མོ་གཞན་ཞིག་
ཏུ་བསྒྱུར་བར་བྱས་སོ། ། ཡང་གོ་ཚོད་ཅིག་ལ་གཞུང་བརྒྱའི་བགྲོ་གླེང་རྟགས་མ་ཞེས་
པའི་གཟེངས་སྐྱེས་རྫ་བུམ་ཞིག་གི་དོན་དུ། མཁན་པོ་ཚུལ་བློ་ལགས་ཁམས་གསེར་རྟ་ནས་
ཟི་ལིང་དབར་དུ་མཚན་བརྒྱབ་སྟེ་ཕེབས་པ་དང་། ལམ་སང་ཁོང་གིས་མཚོ་སྔོན་བོད་
སྐད་རླུང་འཕྲིན་དུ་བདག་སྒྲ་དང་བཅས་ཏེ་རང་ལུགས་གསར་པའི་བཅས་མཚམས་མང་
པོ་དབུགས་ཐེར་ཐེར་དུ་གསུངས་སོང་སྐད། བརྒྱ་ལ་གཏམ་དེ་བདེན་དུ་མཆིས་ན། མི་རིང་
རྩོམ་དེར་2005ལོའི་གངས་རྒྱན་རྟགས་མ་ཞེས་པའི་བོད་ཡིག་རྩོམ་རིག་བྱ་དགའི་དོན་རྐྱེན་བཙོག་པོ་ཞིག་ལ་དོན་དང་
མཐུན་པའི་དགག་སྒྲུབ་ཚ་པོ་བྱས་འདུག་པ་རེད་ལ། དེའི་ཐད་མེ་ལྕེ་ལགས་ཀྱིས་ཀྱང་རྩོམ་ཡིག་ཅིག་ཏུ་བདེན་པ་རྙིང་
གནོན་གྱི་ཚུལ་དུ་སྐད་ཆ་གསལ་པོ་འགའ་བཤད་བཞག་ཡོད་པས་ཤེས་འདོད་ཅན་ཚོས་དེ་དག་ལ་གཟིགས་ཞུ།
40



བར་དམ་པ་འདི་དག་ཀྱང་བདག་བདེན་པ་དང་བདག་གཞི་གྲུབ་སྨྲ་བའི་ལུགས་སུ་གནས་
སྤོ་བྱེད་རྒྱུ་ཨེ་ཡིན་སྙམ་མོ། ། དེ་ལྟར་ཡིན་ཚེ། འུ་བུ་ཅག་གིས་བྱ་དགའ་ཡི་ནུས་སྟོབས་
དང་བྱིན་རླབས་ལ་ཚད་མཐའ་མི་འདུག་ཅེས་གཟས་ཀྱིས་སྒྲོ་ཞིག་བཏགས་ནའང་དེ་ཙམ་
མི་སྐྱོན་པ་ཨེ་རེད།
4. གློག་བརྙན་དང་བཞད་གད།
ང་ཚོའི་ཡུལ་འདིར་བསྐལ་པ་ས་ལ་ཆགས་པ་ནས་ཨ་མེ་རི་ཁའི་ཧའོ་ལེ་བིན”ལྟ་བུའི་
གློག་བརྙན་ཕབ་བསྒྱུར་གླིང་ཞིག་བྱུང་མ་མྱོང་ལ། སཱ་ལེ་པེ་གི་ལའོ་ཡི(འགད་རྫས་ཉེན་
གཏོར་རུ་ཁག》ོདང་། གྲན་མུའུ་སི་ཁཱ་མེ་ལུང་གི《ཨ་ཧྥན་ཏཱ》ོདང《ཐའེ་ཐི་ནིས་ཁི་
ཧོ》“ལྟ་བུའི་གློག་བརྙན་བརྩམས་ཆོས་ཚད་ལྡན་ཡང་བྱུང་མྱོང་ཡོད་པ་མ་རེད། དེ་བཞིན་
ཧའོ་ལེ་བིན། ཨ་མེ་རི་ཁའི་གློག་བརྙན་ཕབ་བསྒྱུར་གླིང་ཀ་ཆེན་པོ་ཞིག་གི་འབོད་མིང་ཡིན། བརྒྱ་ལོ་ཉི་ཤུ་པའི་
ནང་བྱུང་བའི་མིའི་རིགས་ཀྱི་གློག་བརྙན་ལོ་རྒྱུས་ཀྱི་ས་རྟགས་རྡོ་རིང་ལྟ་བུ་ཞིག་ལ་ཆ་འཇོག་གིན་ཡོད་པ་རེད།
（འགད་རྫས་ཉེན་གཏོར་རུ་ཁག》སྐབས82པའི་ཨའོ་སི་ཁའི་གློག་བརྙན་བྱ་དགའ་ཐོབ་པའི་བརྩམས་ཆོས་གྲགས་
ཆེན་ཞིག་
（ཨ་ཧྥུན་ཏཱ） མི་རྣམས་ཀྱིས། ཨ་རིའི་གློག་བརྙན་འཁྲབ་ཁྲིད་པ་གྲགས་ཅན་གྲན་མུའུ་སི་ཁཱ་མེ་ལུང་གི་དངོས་
བརྒལ་རིང་ལུགས་ཀྱི་བརྩམས་ཆོས་ཡ་མཚན་ཅན་ལ་མིང་འདོགས་ཅིང་། འདི་ནི་གློག་བརྙན་ལས་རིགས་ནས་བྱུང་བའི་
ཐིག་དགུ་ལོའི་ས
འི་ས་འགུལ་འཇིགས་ངོ
ཇིགས་པོ་ཞིག་ཡིན་པར་མ་ཟད། དུས་རབས་ཉེར་གཅིག་པའི་ཤེས་རབ་ཀྱི་ཞལ་ཁེབས་དང་པོར་
བཀྱགས་པའི་མཚོན་བྱེད་དུའང་སྤུར་ཆོག་འདྲ།
ཐི་ནིས་ཁི་ཧོ》ཨ་རིའི་གློག་བརྙན་འཁྲབ་ཁྲིད་པ་གྲགས་ཅན་གྲན་མུའུ་སི་ཁཱ་མེ་ལུང་གི་བརྩམས་ཆོས་
གྲགས་ཆེན་ཞིག
2
]
(ཐའེ་ཐི་ནི
50



རིག་གནས་སྣང་ཚུལ་ལ་བཏབ་པའི་རྟགས་ཐམ།
དུ། སི་ཕན་གྱི་པིས་གྷ་སོ་”དང་ཨ་རིའི་མེ་ཁི་ཇེ་ཁུ་ཞོནོལྟ་བུའི་སྒྱུ་རྩལ་མཁས་ཆེན་ནི་
མཚན་མོའི་འཇའ་འོད་དང་དགུན་ཁའི་རྩྭ་སྔོན་གྱི་འདྲ་དཔེར་སོང་ཡོད་པ་རེད། དེ་ལྟ་
ནའང་། ཙི་ན་པ་ཚོས་རྒད་པོ་ཀྲོ་པིན་ཧྲན($3xu)ལྟ་བུ་ལ་སྒྱུ་རྩལ་གྱི་རྒྱལ་པོས་འབོད་
པར་བག་མི་ཚ་ན། རྩེད་སྤྱད་དགོད་སྤྱད་ཙམ་ལས་རྒྱང་དུ་འགོངས་ཤིང་སྐྱེ་འགུལ་སྣ་
གཉེར་ཙམ་ལས་རིང་དུ་ཕྱིན་པའི། ཚིག་རེའི་ཕག་ན་དོན་རེ་དང་། དོན་རེ་ཁུད་ལ་
གནད་རེ་བཅུག་ཡོད་པའི་འབར་རྡེའུ་ལགས་ཀྱི་བཞད་གད་བརྩམས་ཆོས་མཐའ་དག་ལ་
བསྔགས་པ་མི་བརྗོད་རང་དབང་ཅི། དེ་ལྟར་ཡིན་ཙང་། གཟུར་གནས་འགའ་ཞིག་
གིས་ནི། ཁོང་གི་ད་ལོའི(རོལ་མོ་པ་དང་གྱེར་འདོན་མཁན》ཞེས་པའི་བརྩམས་ཆོས་ཀྱང་
མཚོན་ཐབས་ཁྱད་པར་ཅན་དང་བསྟན་བྱ་དམིགས་བསལ་པ་ཞིག་ཏུ་སྨྲ་བ་ནི་ཐུགས་ཧ་
ཅང་དག་པར་སེམས།།
དེ་ནས། སྐུ་ཞབས་པད་མ་ཚེ་བརྟན་ལགས་ཀྱི་གློག་བརྙན་བརྩམས་ཆོས《འཚོལ》ཞེས་
པ་རེད། སྤྱིར་ན་གློག་བརྙན་འདི་ནི2007ཙམ་ཞིག་ནས་འཁྲབ་སྦྱོར་ཡོངས་འགྲུབ་བྱས་
པིས་གྷ་སོ། སྐྱེས་ཁུངས་སི་ཕན་ནས་ཡིན་པའི་འཛམ་གླིང་གི་རི་མོའི་སྒྱུ་རྩལ་པ་མཁས་ཆེན། (1881-1973)
བརྩམས་ཆོས། （རྭ་ཙེ་འཐེན་པའི་གཞོན་ནུ》སོགས་མཆིས།
༧ མེ་ཁི་ཛེ་ཁུ་ཞོན། སྐྱེས་ཁུངས་ཨ་རི་ནས་ཡིན་པའི་འཛམ་གླིང་གི་རོལ་མོའི་སྒྱུ་རྩལ་པ་མཁས་ཆེན། 1958-2008)
རྒྱུག་ཆེས་པའི་དེང་རབས་གཡོ་སྐྱོམ་རོལ་མོའི་ཐོག་མའི་ཤིང་རྟ་མཁན། ཁོང་ནི་གླུ་སྐད་ཀྱིས་ཕ་རོལ་པ་བརྒྱལ་དུ་འཇུག་
སྲིད་པའི་གདོན་འདྲེ་ལྟ་བུའི་གཞི་གྲུབ་ཅིག་ཡིན་ལ། ཁོང་ནི་གླུ་སྐད་ཀྱིས་ཕ་རོལ་པ་བཟི་རུ་འཇུག་སྲིད་པའི་བདུད་རྩི་ལྟ་
བའི་གཞི་གྲུབ་ཅིག་ཀྱང་ཡིན་ཏེ། ངོ་པགས་བསྐུར་བརྗེ་དང་གློད་གྲོལ་ཀུན་སྤྱོད་སོགས་ཀྱི་རྡུལ་ཐལ་དམར་པོ་དེ་ཉིད། ད་ལོ་
སྟེ། སྤྱི་ལོ2009ལོར་རྩ་བ་ནས་མཇུག་བསྒྲིལ་སོང་བ་རེད།
= 51 =



སོ་སྐྱེས་སྐད་སྒྲ།
ཟིན་པ་ཞིག་ཏུ་གོ་ཐལ་མོད། མི་རྣམས་ཀྱི་གཟིགས་མོར་རྒྱ་ཁྱབ་ཏུ་ཐོན་པ་ནི་ཁ་སང་དེ་
རིང་ཙམ་ཞིག་རེད། ལར་ཁྱབ་བསྒྲགས་དང་བརྡ་སྦྱོར་ཙམ་གྱི་ངོས་ནས་དེ་ཙམ་ཡིད་ཆེས་
པར་མི་འདོད་ཀྱང་། གློག་བརྙན་དངོས་ལ་སེམས་ཀྱིས་བལྟས་ཤིང་ཡིད་ཀྱིས་མྱངས་ཏེ་
འོངས་ན། འདྲ་འདྲའི་ཚོད་ཀྱིས་ཅུང་མི་འདྲ་བའི་པར་མིག་འགའ་ཞིག་གིས་བག་ཙམ་
སེམས་རྩ་འཁོལ་དུ་བཅུག་འགྲོ ། གང་ལྟར་ཙི་ན་པའི་པྲ་ཚིལ་གྱིས་བཟོས་པ་ལྟ་བུའི་གློག་
བརྙན་དེ་དག་གི་ཁྲོད་གཞར་ཡང་མགོ་བོ་དམད་མི་དགོས་པའི་ང་རྒྱལ་ཞིག་ཁུར་ཆོག་
ཆོག་ཡིན་པར་སྣང་ངོ༌། །མ་མཐའ་ཡང《ལྷིང་འཇགས་ཀྱི་མ་ཎི་རྡོ་འབུམ》སོགས་དང་
བསྡུར་ན་ཐག་ཚད་གཅིག་གིས་ཡར་འཕག་སོང་སྙམ་པ་ཞིག་ཏུ་ཁོ་བོས་འདོད་ཡོད། ཆུ་
ངོགས་གཏམ་རྒྱུད་ཀྱི་རྩོམ་སྐད་ཇི་བཞིན་དོན་གྱི་རྡོ་ཁ་བསྟན་ཏེ་བཤད་ན། ད་ནས་བཟུང་
ང་ཚོས་ཀྱང་འགྲོ་བ་མི་སྤྱིའི་ལུགས་ལྟར་དུ། ཟློས་གར་དང་གློག་བརྙན་སོགས་ལའང་བལྟ་
ཞིང་རོལ་དགོས་པར་མ་ཟད། ངེས་པར་དུ་བལྟ་ཤེས་ཤིང་རོལ་མཁས་པའི་གོ་ལའི་རང་
བཞིན་གྱི་སྤྱི་དམངས་ཤིག་ཏུ་འགྱུར་བར་ཧུར་བརྩོན་འབད་འཐབ་བྱེད་དགོས་པ་དེའོ། །
5 དྲ་ཚིགས་དང་ཟིན་བྲིས།
མི་རྣམས་ཀྱིས། དུས་རབས་ཉེར་གཅིག་པ་ནི་འཐབ་ནས་འཕམ་རྒྱུ་མེད་པའི་གནའ་
བོའི་རོ་མ་བཙན་རྒྱལ་གྱི་དམག་སྤྱི་ཆེན་མོ་ཞིག་ལ་དཔེ་ལེན་གྱིན་ཡོད་པ་རེད། དཔུང་
འཐབ་མིན་ན་གྲི་རྩེད་དང་གྲི་རྩེད་མིན་ན་དཔུང་འཐབ་ཡིན་པའི་གོ་ར་འདི་ནས། ཁྱོད་
རང་སོས་དལ་བག་ལྷོད་བྱེད་ཆོག་པའི་ལས་ཀ་ཡང་མོ་ཞིག་སུ་ཡིས་བཀོད་སྒྲིག་བྱེད་དམ།
ཏག་ཏག་དབུགས་འབྱིན་རྔུབ་ཀྱི་ལོང་ཙམ་ཡང་མི་སྦྱིན་པའི་ད་ཚོད་འདི་ལ། མི་རྣམས་
— 52



རིག་གནས་སྣང་ཚུལ་ལ་བཏབ་པའི་རྟགས་ཐམ།
ནི་ངེས་པར་དུ་མགྱོགས་ཟས་རིགས་ཤིག་ལ་བརྟེན་ཏེ་གསོན་དགོས་སོང་བ་རེད། དེ་ནི་
ཤཱ་རིའི་བུའི་རྫུ་འཕྲུལ་གྱི་རྐང་པ་ལས་ཀྱང་མྱུར་བའི་ཆ་འཕྲིན་གྱི་རིག་པ་འདི་ལ་ཟེར་
རོ། ། ང་རང་ཚོ་ནི་ཆ་འཕྲིན་ནམ་དྲ་བའི་རིག་གནས་ལོ་རྒྱུས་ལོན་བྱས་པ་ཆེས་དལ་པའི་
མི་རིགས་ཤིག་ཡིན། མི་རྒན་རྣམས་ཀྱང་ཐེ་བའི་མང་མང་གིས་དྲ་ཚིགས་ནི་ཁ་གཡེན་དང་
ཚིག་ལུད་སྤུངས་སའི་སྣོད་སྐྱེ་ངན་པ་ཞིག་ཏུ་བལྟ་བར་བྱེད་ཅིང་། དངོས་ཤུགས་ཅི་རིགས་
ནས་དེ་ལྟའི་སྦྱོར་བ་རྩོམ་མཁན་ཡང་གང་མང་མང་ཡིན་པ་རེད།
2009ལོའི་ལོ་མཇུག་ཅིག་ལ། ཤཱ་རིའི་བུའི་རྫུ་འཕྲུལ་གྱི་རྐང་པ་ལས་ཀྱང་མྱུར་བའི་
ཆ་འཕྲིན་གཅིག་གོ་བྱུང་བ་ནི། འཛམ་གླིང་དཔྱོད་ལྡན་རྣམས་ཀྱིས་ཐུགས་དགའ་བའི་
བསྟོད་ཚིག་གི་དོ་ཤལ་འདོགས་ས། མི་ཡུལ་གོ་ལའི་སྒང་འདིའི་དྲ་ཚིགས་དང་ཟིན་བྲིས་
ཕལ་གྱི་སྔ་མེས་སྨྲ་ར་ཅན་དུ་རྩི་ཆོག་པ། རྒྱལ་མཚམས་ཀྱི་བཀག་ར་ལས་བརྒལ་བའི་
སྨྲ་བརྗོད་གླེང་སྟེགས་ཆེན་མོ་སྟེ། Google.cnགཤེར་འཚོལ་དྲ་བ་སྒོ་གཏན་ཡུལ་ཕུད་
བརྒྱབ་དགོས་ཞེས་གཞུང་སྲིད་ག་གེ་མོས་ཐ་ཚིག་བསྒྲགས་སོང་བ་དེ་རེད། སྐབས་དེ་
ཤེད་དུ། གཟུར་གནས་ཤེས་ཡོན་པ་དང་གསར་འགོད་པ་མང་དག་ཅིག་མགྲིན་གཅིག་
དབྱངས་གཅིག་ཏུ། བརྒྱ་ལ། Googlecnགཤེར་འཚོལ་དྲ་བ་མེད་བརླག་གཏོང་བ་ཡིན་
ཚེ། འཛམ་གླིང་སྒང་འདི་དུས་རབས་བར་མའི་ཡོ་རོབ་གླིང་དང་གཅིག་འདྲ་ཆགས་རྒྱུ་
རེད་ཅེས་ཐུགས་སྐྱོ་ཚད་མེད་བསྟེན་བཞིན་ཡོད་པར་མ་ཟད། Google.cnགཤེར་འཚོལ་
དྲ་བ་ཏན་ཏན་བརྒྱབ་སྲིད་པའི་ཉིན་མོ་ནི། འཛམ་གླིང་ཆེན་པོ་འདི་རང་མི་ལོ་བྱེ་བ་མང་
པོའི་ཡར་སྔོན་གྱི་དམུ་རྒོད་ཀྱི་འཇིག་རྟེན་དེ་ལ་བརྫངས་སོང་བ་ཡིན་ཞེས་གསུངས་ཀྱིན་
- 53



ཡོད་སྐད།
དེ་ལྟའི་ཁ་ཚ་དགོས་གཏུགས་ཀྱི་དྲ་བའི་དགེ་མཚན་གང་ཞིག་ཧ་གོ་སོང་བས་ཡིན་
ནམ། ཡང་ན་དོན་གསར་དང་འུར་འདྲོགས་ལ་ལད་བཟློ་བ་ཅི་ཡིན་བརྗོད་ཚོད་
མི་ཐིག་ནའང་། སྟོང་ལོ་འདིར་ཡང་བོད་ཡུལ་དུ་ཧི་མ་ལ་ཡའི་ཡིག་གཟུགས་སྤྱད་
པའི་སྒེར་གཉེར་དྲ་ཚིགས་ཧ་ཅང་མང་པོ་ཞིག་དབུ་བརྙེས་སོང་བ་རེད། དེ་དག་ནི།
2009ལོའི་ཟླ4པའི་ཚེས20ཉིན་གསར་དུ་ཕྱེས་པའི་དགེ་འདུན་ཆོས་འཕེལ》དྲ་ཚིགས་
དང༌། 2009ལོའི་ཟླ་9པའི་ཚེས3ཉིན་འཁྲུངས་བལྟམས་པའི་ན་གཞོན་གསར་པའི་དྲ་
ཚིགས་དང་། 2009ལོའི་ཟླ་9པའི་ཚེས7ཉིན་ཤར་གཏོང་བྱས་པའི《སེང་རྡོར་དྲ་བའི》རྩོམ་
སྟེགས་དང་། གཞན་ཡང་མཆོད་མེའི་རྩོམ་རིག་དྲ་བའི》ཧི་མ་ལ་ཡའི་པར་ངོས་གསར་པ་
དང་། དབུས་ནས་ཡིན་པའི་ཚངས་དབྱངས》རོལ་མོའི་དྲ་བ་ལ་སོགས་ཤིན་ཏུ་མང་པོ་
ཞིག་ཡོད། གསར་དུ་བསྒྲུབས་པའི་དྲ་ཚིགས་དེ་དག་ནའང་རང་མགོ་ཐོན་ཞིང་རང་ལམ་
མནོན་པའི་བདག་ཉིད་ཅན་ཡང་རེ་རེ་གཉིས་རེ་ནི་ཡོད་སྲིད་མོད། འདིར་ཡིག་ཚོགས་
དབང་གིས་སྟབས་བདེའི་གྲངས་འདྲེན་ཙམ་ལས་སྤྲོ་བར་མི་བྱེད་དོ། །
མཇུག་བསྡུ་བའི་གཏམ།
སྐད་ཆ་རེ་གཉིས་བཤད་པ་ཡིས་ལམ་དང་ལམ་མིན་ཕྱེད་པའི་ནུས་པ་ཨེ་ཡོད་ཤོད་དུ་
དཀའ་ནའང་། སྐད་ཆ་རེ་གཉིས་བཤད་པ་ཡིས་འགྲིག་དང་འགྲིག་མིན་དགར་བའི་རྣོ་ཆོད་
ཨེ་འདུག་བརྗོད་དུ་ཁག་ནའང་། མི་རྣམས་ལ་ཐོག་མ་ནས་སྐད་ཆ་སྨྲ་བའི་རྒྱུ་གཤིས་དར་
དགོས་དོན་ནི། དེ་ངེས་པར་དུ་བཤད་དགོས་པའི་རྒྱུ་མཚན་གྱིས་ཡིན་ལ། ཚད་ངེས་ཅན་
– 54 -



རིག་གནས་སྣང་ཚུལ་ལ་བཏབ་པའི་རྟགས་ཐམ།
ཞིག་ནས་འགྲོ་བ་མི་རྣམས་ཀྱིས་སྐད་ཆའི་ཡོད་བྱད་འབའ་ཞིག་ལ་བརྟེན་ཏེ་སྤྱི་ལ་ཚོགས་
པ་ཅན་གྱི་དབུ་བརྩམས་པ་ཡིན་ཅིང་། ཕྱིར་ཞིང་དགྲ་འདུལ་གཉེན་སྐྱོང་གི་སོ་ཚིས་ལ་
འདམ་ཀ་གཏོང་ཤེས་ཤིང་རང་བྱུང་ཁམས་ཀྱི་བརྙས་པ་ཐོག་བཞག་ལ་རྒོལ་ལན་སྤྲོད་
པའི་དཔའ་བོའི་མི་རབས་སུ་གྱུར་པ་རེད། ཡིན་ནའང་། གངས་རིས་བསྐོར་བའི་ཡུལ་འདི་
ཡི་མི་རྣམས་ནི་རྟག་པར་སྐད་ཆ་ལབ་རྒྱུར་དེ་ཙམ་དགའ་པོ་མེད་ཅིང་། ཁྱད་པར་དུ་སྐད་
ཆ་གསོང་པོ་ཞིག་ལབ་རྒྱུར་ཤིན་ཏུ་ནས་ཀྱང་འཛེམ་ཟོན་བྱེད་ཀྱིན་འདུག བོད་མི་རྣམས་
ངག་ཐུན་བཟུང་སྟེ་ཁ་རོག་སྡོད་དགའ་བའི་གནས་ལུགས་ནི་འདི་ཡིས་ཀྱང་ཡིན་ངེས། དེ་
ལྟ་ནའང་། ཁོ་བོ་ལོ་གཞོན་སྙིང་ཆེ་ཞིག་ཡིན་ཁུལ་གྱི་ངོས་ཐད་ནས། བདེན་རྫུན་ལ་མ་
ལྟོས་པའི་ཡིན་མིན་གྱི་རང་ལྟ་འཆད་རྒྱུ་སྔར་ནས་གོམས་གཤིས་སུ་གྲུབ་ཚར་ཡོད། ད་རེས་
ཀྱང་བོད་མིའི་སྤྱི་ལོ་ཉིས་སྟོང་དགུའི་རིག་གནས་སྣང་ཚུལ་ཐད་ཀྱི་སྐད་ཆ་འགའ་ཐོལ་
རྒྱག་ཏུ་བཤད་སོང་ཡོད་ནའང་། སུ་གང་ལ་བཟོད་གསོལ་དགོངས་དག་ཞུ་སྙམ་པའི་རེ་
བ་ནི་ཉག་མ་ཙམ་ཡང་བསྐྱུར་རྒྱུ་མ་ཡོད་དོ། །
2010 ལོའི་སྤྱི་ཟླ ༣ པའི་ཚེས 11 ཉིན་གནའ་མཁར་ཟི་ལིང་དུ་བྲིས་པའོ། །
55 -



སོ་སྐྱེས་སྐད་སྒྲ།
འགའ་ཞིག་
བཅད་རྩོམ་གསར་མའི་ལུགས་ཀྱི་སྙན་ངག་གི་བསྒྲགས་གཏམ།
ན་མཉམ་སྐོར་ཞིག་གིས་ཁོ་བོར་བཅད་རྩོམ་གསར་མའི་ལུགས་ཀྱི་སྙན་ངག་དཔེ་
ཚོགས་ཤིག་གཙོ་སྒྲིག་བྱེད་པར་སྐུལ་མ་བཏང་བྱུང་བས་དང་། གཞན་འགའ་
གིས་ཀྱང་ཁོ་བོར་བཅད་རྩོམ་གསར་མའི་ལུགས་ཀྱི་སྙན་ངག་གཞུང་ལུགས་ཤིག་བྱས་ན་
འགྲིག་ཚུལ་ཡང་ཡང་བརྣན་བྱུང་བས་ཁོང་ཚོར་གཏམ་ལན་ཉུང་ངུ་བརྗོད་པའི་དགོས་
པ་ཡོད་འདྲ།
འདི་ལྟ་སྟེ། བཅད་རྩོམ་གསར་མའམ་ཚིགས་བཅད་གསར་མའི་སྙན་ངག་འདིར་རྒྱུས་
མངའ་རན་ཙམ་ཆགས་དགོས་ཚེ། ངེས་པར་དུ། ཚིགས་སུ་བཅད་པ་བྱིངས་ཀྱི་རྩ་བའི་
ཁྱད་ཆོས་འགངས་ཆེན་ཁག་མ་ཤེས་ཐུ་མེད་ཡིན། དེ་ལ་རང་རེའི་དམངས་ཁྲོད་ཀྱི་གནའ་
རྩོམ་མང་པོ་དང་རི་བོ་ཧི་མ་ལ་ཡའི་ཕར་རྒྱབ་ནས་ཐོན་པའི་ཆོས་ཀྱི་ཚིགས་སུ་བཅད་པ་
དག་ངེས་དགོས་པ་སྨོས་མེད་རེད། (བློ་དང་ལྡན་པ་དག་གནའ་རྩོམ་ལ་འཇུག་པ་ནི་གང་
དེར་ལད་བཟློ་བའི་ཕྱིར་དུ་མ་ཡིན་པར། རིག་གནས་ཀྱི་རྩ་བ་ཟིན་པ་དང་། སྲོལ་རྒྱུན་གྱི་
རྨང་མཐིལ་གོ་བ་དང་། དེ་ལ་བརྟེན་ནས་སོ་སོའི་རྩལ་ནུས་སྨིན་པར་བྱེད་པ་དང་། དགོས་
པ་དང་ལྡན་ཚེ་དེ་འབྲེལ་གྱི་གསར་བཏོད་རིགས་ཤིག་ཨེ་ཐུབ་བལྟ་བ་བཅས་ཀྱི་ཆེད་ཡིན་
ནོ) གནའ་རབས་དང་ཉེ་རབས་ཀྱི་བོད་ལ་ཆ་མཚོན་ན་ནི། བཀའ་བསྟན་བཅོས་དང་།
རྒྱུད་མན་ངག ཆོས་རིག་གནས། སྒྲ་སྨན་རྩིས། གླུ་ལ་གཞས། སྒྲུང་གབ་ཚིག ཤེགས་
56



བཅད་རྩོམ་གསར་མའི་ལུགས་ཀྱི་སྙན་ངག་གི་བསྒྲགས་གཏམ།
གཏམ་བརྗོད་སོགས་ཀྱིས་བསྙད་པའི་ཡི་གེའི་འདུ་བྱེད་ཅི་བས་མང་ནའང་། དེ་དག་གང་
ཡང་གཞི་རྩའི་ཆ་ནས། བརྗོད་པར་བགྱིད་པའི་རྩོམ་ལུས་ནི་ཚིགས་སུ་བཅད་པ་ཏག་ཏག་
ཡིན་པ་རེད། ལར་བོད་མིའི་ངག་སྒྲོས་ཙམ་ལ་ནི། བཅད་ལྷུག་སྤེལ་མ་གསུམ་ཆར་གྱི་
ཞེས་རྫིག་རྫིག་འདྲ་བཤད་རྒྱུ་ཡོད་ཀྱང་། དོན་ལ་ནི་དུས་རབས་སྔོན་མའི་ལོ་རབས་བརྒྱད་
ཅུ་པའི་གོང་རོལ་དུ་ལྷུག་སྤེལ་གཉིས་ནི་མིང་གིས་མ་སྟོང་པ་ཙམ་དང་ཡང་ན་མིང་གིས་
ཀྱང་སྟོང་ལ་ཁད་ཀྱི་ཚོད་ཡིན། སྤྱིར་ན་འཛམ་གླིང་སྒང་གི་མི་རིགས་གཞན་དག་ལའང་
ཚིགས་སུ་བཅད་པའི་རྩོམ་སྟངས་འདི་ཡེ་ནས་དར་མ་མྱོང་བ་ཞིག་མིན་པར་མ་ཟད། ང་
ཚོའི་ཤི་མིག་ཅེར་སའི་སྔར་གྱི་རྒྱ་གར་ལྟ་བུར་ཆ་མཚོན་ན་འདིའི་བསྟན་པ་དར་བ་ཧང་
སང་བའི་ཚོད་དུ་སླེབས་མྱོང་ཡོད་ཀྱང་།
བདག་ཅག་ནང་བཞིན་དགོན་པའི་རྡོ་གཅལ་མན་ཆད་ནས་རྫི་བུའི་ཁ་ངག་ཡན་ཆད་
དུ། གྲུབ་མཐའི་སྤྱི་ཆིངས་རྩོམ་པ་ནས་ཞལ་ལྕེའི་བར་འདུམ་མཛད་པའི་བར། ཞིབ་མོ་
རྣམ་པར་འཐག་སྟངས་ནས་རགས་མོ་གནང་ཡིག་འབུལ་སྟངས་བར།
ཀ་འབུལ་སྟངས་བར། ཡི་གེའི་བརྡ་དོན་
འཆད་སྐབས་ནས་བཙས་སྟོན་གཤིན་ཆོག་བསྒྲུབ་སྐབས་བར་སོགས་སུ། མགུར་དུ་འཐེན་
པ་མིན་ན་བཅད་དུ་བསྡེབས་པ་ཡིན་ཅིང་། སྒྲ་ཡིས་བསྒྲིགས་པ་མིན་ན་དབྱངས་ཀྱིས་
གཏུབས་པ་ཡིན་པའི་ཚབས་ཆེ་བ་འདི་འདྲ་ཧ་ལམ་འཛམ་གླིང་གི་ཡུལ་གྲུ་གང་དུའང་
དར་མྱོང་མེད་པ་འདྲ། དེའི་ཐད་མཁས་པ་རྣམས་ལ་བཞེད་པ་མི་འདྲ་བ་སྣ་ཚོགས་ཡོད་
མོད། རྒྱལ་སྤྱིའི་སྒྲ་རྟགས་ཀྱི་ཨང་ལམ་ལ་བཞག་ནས་བལྟས་ཚེ། འགྲོ་བ་མིའི་རིགས་
ཀྱི་གོག་བགྲོད་ནས་ཀེར་ལངས་དང་། ལག་བརྡ་བྱེད་པ་ནས་སྐད་འདོན་དབང་བོ་རྒྱས་
57



སོ་སྐྱེས་སྐད་སྒྲ།
པའི་བར་སོགས་དང་ཆ་བསྒྲིགས་རྒྱུ་ཡོད་པར་མ་ཟད། སྒང་བྲག་དང་གཟར་གཡང་། །
ཆུ་འདམ་དང་ཐང་སྤང་སོགས་ཀྱི་ཕྱི་རྐྱེན་ལའང་ཐོད་གཏུགས་ཏེ་བཤད་ཆོག་པ་ལས་
གཞན། ང་ཚོའི་དབྱངས་གསལ་སུམ་ཅུའི་གང་ཞིག་ལའང་འབྲེལ་བ་ཏོག་ཙམ་མེད་ཅེས་
སུ་ཞིག་བརྗོད་ཐུབ་བམ། ཡིན་ནའང་། འཕྲོས་དོན་འདི་སོགས་ནི་ད་ལན་གྱི་གླེང་བྱ་
དངོས་མིན་པས་བཞག བརྒྱ་ལ། མཁས་རྒན་དག་གི་བཤད་སྲོལ་ལྟར། བོད་ལ་དར་བའི་
རྩེ་མོ་ཞེས་པ་ཞིག་དངོས་གནས་ཡོད་པའི་དབང་དུ་བཏང་ནའང་། ཆོས་སོགས་གྲགས་ཆེ་
ལ་ཁུངས་མི་བཙུན་པའི་ལྟ་སྤྱོད་དེ་དག་ཡེ་མ་ཡིན་པར། གང་དེའི་རྗོད་བྱེད་ཀྱི་ཚིགས་སུ་
བཅད་པའི་རྩོམ་སྟངས་འདི་འབའ་ཞིག་རེད་ཅེས་ཁོ་བོས་སྨྲ།
སྔར་གྱི་ལོ་པཎ་རྣམས་ཀྱང་ཆོས་ལ་འདུན་ཞིང་རྩོམ་ལ་དད་ནའང་། བཀའ་ཡིས་
གཅུན་ཞིང་ཁྲིམས་ཀྱིས་དེད་ནའང་། བཙན་པོར་ཞེད་ཅིང་གྲགས་པར་མཉེས་ནའང་།
སྲིད་དུ་རིང་ལ་ཞེང་དུ་ཆེ་བའི་བསྟན་བཅོས་དེ་དག་ཅུང་ཆ་ཚང་དང་ཅུང་དག་པ་ཞིག་
བསྒྱུར་བར་ཚིགས་སུ་བཅད་པ་འདི་འབའ་ཞིག་གི་མན་ངག་ལས་གཞན་མ་རྙེད་པ་རེད།
ངས་འདི་ལྟར་བཤད་ཚེ་ཇོ་བོ་ལ་ལས་ལྷུག་སྤེལ་གྱི་བསྟན་བཅོས་རེ་ཟུང་ཙམ་བསྟན་ནས་
ལམ་སང་འཛེར་རྒྱུ་ཡིན་ཟེར་ལས་ཆེ་མོད། བཅད་རྩོམ་བརྒྱ་ཆ་དགུ་བཅུའི་ཁྲོད་ན་ལྷུག་
སྤེལ་གྱི་ཆ་རྟེན་འབྲེལ་ཙམ་ཞིག་ཡོད་པ་དེས་མི་རིགས་ཤིག་གི་རྩོམ་ལུས་ཀྱི་ཁེར་ཚུགས་
གཞི་ནས་མཚོན་ཐབས་མེད་པ་ཡིན་པས། གནའ་རབས་དང་ཉེ་རབས་ཀྱི་བོད་ཀྱི་བྲིས་
རྩོམ་དག་ནི་ཚད་ངེས་ཅན་ཞིག་ནས། ཡོངས་སུའམ་ཧྲིལ་གྱིས་བཅད་རྩོམ་འབའ་ཞིག་གི་
སྲད་བུ་ལ་བརྒྱུས་ཡོད་ཅེས་བཤད་ནའང་ཐལ་མི་ཆེ་བར་སེམས།།
58



བཅད་རྩོམ་གསར་མའི་ལུགས་ཀྱི་སྙན་ངག་གི་བསྒྲགས་གཏམ།
ཡིན་ནའང་། འུ་ཚོར་གཞན་རིགས་ལྟར་རྩོམ་ལུས་རང་མཚན་ཅན་སོ་སོའི་ཁྱད་
ཆོས་མ་ནོར་ངེས་ཐུབ་པའི་རིག་པའི་གཞུང་ལུགས་ཤིག་གཏན་ནས་བྱུང་མྱོང་མེད་ཁར།
མི་མཛའ་བ་ཞིག་ལ་སྲོལ་རྒྱུན་གོ་བའི་ངོས་ཀྱི་སྙན་ངག་ཙམ་པོར་ཡང་འཇུག་པ་མི་འདྲ་
བ་འགའ་ཙམ་ཆགས་ཡོད། སྐབས་རེར་སྒྱུ་རྩལ་རྩོམ་རིག་སྤྱིའི་གོ་དོན་ཡིན་ཁུལ་འདྲ་
པོ་དང་། ལན་རེར་བཅད་ལྷུག་སྤེལ་མ་གསུམ་ཆར་གྱི་ནང་དོན་ཡོད་བཟོ་འདྲ་པོ་དང༌།
ཡང་མཚམས་རེར་མགུར་དང་ལེགས་བཤད་གཉིས་ཕུད་པའི་མེ་ལོང་མའི་ལུགས་རྐྱང་
བར་ངོས་འཛིན་དགོས་རབས་དང་། བར་བར་ཁ་ཕྱིར་འཁོར་ནས་དེ་གཉིས་ཀྱང་འདུ་
བའི་སྒྱུ་རྩལ་རྩོམ་ལུས་ཀྱི་བྱེ་བྲག་ཅིག་ལ་གོ་ཆོག་ཚུལ་སོགས་ཏེ། མདོར་ན་སུ་ཀུན་གྱིས་
མཁས་མདོག་ཤེས་མདོག་ཁ་བོས་སྒྲ་ཡངས་དོག་དང་ཁྱབ་ཆེ་ཆུང་སོགས་ཀྱི་སྒྲོས་བཤད་
མང་ཙམ་བྱས་ཡོད་རུང་། དུས་ད་ལྟའི་བར་དུ་རྩོམ་ལུས་མེད་པའི་རྩོམ་རིག་ཅིག་སྤེལ་
ཁུལ་བྱས་ཏེ་འོངས་པ་ནི་སུ་ལའང་གསང་མི་ཚུགས་པའི་སྨིན་མཚམས་ཀྱི་འཁྱོག་མདུད་
ཇི་བཞིན་ཡིན། དེའི་ཕྱིར་དཀའ་རྙོག་འདིས་སྡོད་དུ་མ་བཟོད་ནས་རྒྱ་ཡེ་བཀྲ་བྷོ་སོགས་
ཀྱིས་ཀྱང་ཅི་ཞིག་གི<<ཚངས་པའི་ཚད་ཡིག>>སོགས་བཙན་གྱིས་བྲིས་ཏེ། སྙན་ངག་ནི་
འདི་ཡིན་དགོས་ཞེས་མནའ་ཡིས་བསྒགས་ཅིང་། མགུར་མ་ནི་ཁོ་རེད་འདུག་ཅེས་ཐེལ་
གྱིས་བརྣན་ཏེ་གང་ཞིག་གྲུབ་ཟིན་ཁུལ་གྱིས་དགའ་སོང་ཡོད་ནའང་། ཕྱི་རོལ་ཡུལ་གྱི་
ཚུར་སྣང་ཞིག་དང་ནང་རོལ་ཡུལ་ཅན་གྱི་མྱོང་རྟོག་ཅིག་ཡིན་སྐད་ཀྱི་རྩོམ་རིག་ཅེས་པ་
ནི། ཐོག་མའི་བླ་ཚེ་སྨིན་ཞིང་མཐའ་མའི་ཉིང་ལག་གྱེས་ཚུལ་གང་གི་ཆ་ལ་བསམས་རུང་།
ཡུལ་དུས་རྐྱེན་གསུམ་གྱི་འཕེལ་རིམ་ལ་བརྟེན་ནས་ག་ལེ་ག་ལེར་ཚུགས་ཐུབ་པའི་རྩོམ་
59



ལུས་རེ་རེར་འགྱུར་འགྲོ་བ་ཞིག་ལས། མཁས་གྲགས་དང་སྡོམ་ཚིག་ཕྲན་བུ་འགའི་རྗེས་སུ་
འགྲོ་ལྡོག་བྱེད་པ་ཞིག་གཞར་ཡང་མིན་པ་འདྲ།།
དེས་ན་སྐབས་འདི་ཤེད་ཅིག་ལ། ང་ཚོས་གང་ཞིག་ནས་གློ་བུར་བཅད་རྩོམ་གསར་
མའི་ལུགས་ཀྱི་སྙན་ངག་ཅེས་པ་ཞིག་ཁུར་འོང་ན། ཆང་བཟིའི་སྟེང་ལ་སྦྲིད་སྨན་བརྒྱབ་
པ་བཞིན་དུ་མི་ཚང་མའི་ཁ་ངོ་སྐྱ་ཐིབ་བེར་འགྲོ་ཡང་སྲིད་མོད། ཞིབ་བུར་བསམ་ན་
དེ་ཙམ་རང་མི་སྐྱོན་ཏེ། ཉེ་བའི་མི་ལོ་གཅིག་གཉིས་ཀྱི་རིང་འདིར་འུ་ཚོའི་བཅད་རྩོམ་
གསར་མའི་ལུགས་ཀྱི་སྙན་ངག་གི་འབྲི་སྲོལ་ལ་ལྟོས་བཅོས་ཀྱིས་འཕུར་མཆོང་གསར་པ་
དང་མཚོན་སྟངས་ཕྱིན་ཅི་ལོག་གྲུབ་ཚར་ཡོད་ཅིང་། དུས་ཡུན་ཐུན་ཏུ་ཐུང་བ་ལ་ལྟོས་
མ་དགོས་པར། འབྲི་སྲོལ་འདིའི་ཤུགས་རྐྱེན་དང་མཉམ་འུར་ནི་ཏག་ཏག་བློ་ཡུལ་ནས་
འགོངས་པ་ཞིག་རེད། མཐའ་གང་ནས་བསམ་རུང་འབྲི་སྲོལ་འདིས་ཀྱང་ང་ཚོའི་སེམས་
ཁོང་གི་ས་ཞིང་གང་ཞིག་ལ་དགོས་ངེས་ཀྱི་སོ་ནམ་བྱེད་ཐུབ་པར་གཏན་དུ་ཡིད་གཉིས་
མ་དགོས་ལ། ཕྱིར་ཞིང་བག་ཆགས་གང་ཞིག་གི་རྟོགས་པ་རྩ་བ་ནས་སྨིན་པ་ལའང་འདི་
ལས་ནུས་སྟོབས་ཆེ་བ་དང་ས་ཆོད་མངའ་བ་མང་པོ་མི་འདུག་ཐལ། དེ་བས། ང་ཚོ་
གཞོན་རབས་སྐོར་ཞིག་གིས་གནད་དང་དགོས་པ་དུ་མར་དམིགས་ཏེ་འབྲི་སྟངས་འདིའི་
ཚབ་བྱེད་དུ་རུང་བའི་རྩོམ་མཁན་འགའ་ཞིག་ལ་རྨང་བཅོས་ཤིང་། དེའི་ཁར་ལས་འདིར་
དུངས་ཤིང་སྤྲོ་བ་ཡོད་པའི་སྨྱུག་ཐོགས་འགའ་ཞིག་གིས་ཟུར་བརྒྱན་ཏེ། ཆེས་ཐོག་མའི་
དཔེ་ཚོགས་ཤིག་དག་ཞིབ་འདེམས་སྒྲིག་བརྒྱབ་ནའང་འགྲིག་དང་འགྲིག་སྙམ་ལ། བཅད་
རྩོམ་གསར་མའི་ལུགས་ཀྱི་སྙན་ངག་འདི་དག་ནི། གནའ་དུས་ཀྱི་ཕོ་ཉ་བཏང་བྱུང་ཚ་པོ་
60



བཅད་རྩོམ་གསར་མའི་ལུགས་ཀྱི་སྙན་ངག་གི་བསྒྲགས་གཏམ།
ཅན་དག་ལས་རིང་དུ་ཕྱིན་ཡོད་པ་སྨོས་མ་དགོས་ལ།
སྐབས་ཤིག་གི་ཐུབ་པའི་འཁྲུངས་རབས་ཕྱག་བརྩེགས་མ་དག་ལས་ཀྱང་ལྟག་སྤྲོད་དུ་
ལངས་ཡོད་པ་ཁོ་ཐག་ཡིན། རྩོམ་སྲོལ་འདིའི་ཁྱད་ཆོས་གཙོ་བོ་ཞིག་ནི་སྙན་ངག་གཅིག་
གིས་འབོལ་རྩོམ་ཧྲིལ་པོ་རེ་སྟོན་ཐུབ་པའི་གཏན་ཚིགས་རང་བཞིན་དང་། ཚོར་དྲག་
གཅིག་གིས་གཏམ་རྒྱུད་ཁ་ཚང་རེ་འཆད་ནུས་པའི་བརྙན་འགོད་རང་བཞིན། ད་དུང་
དུས་སྐབས་རེ་རེའི་གང་ཟག་སོ་སོའི་འགྲོ་སྡོད་འཆག་ཉལ་གྱི་འཁོར་བཟླས་དང་། འགྲོ་བ་
མིའི་ཚེ་སྲོག་གི་མ་གཞིའི་འདུན་པ་དང་རྣམ་ཤེས་ཀྱི་གསང་ལྐོག་ལ་སོགས་ཀྱང་སྐྱེ་བོ་སྒེར་
གྱི་སྐད་ཆས་ཅུང་དཔེ་མཚོན་རང་བཞིན་དུ་སྟོན་པར་བྱེད་པ་ཞིག་ཡིན།
འོན་ཀྱང་། ང་རང་ཚོ་ནི་གསར་དུ་ལམ་ལ་ཞུགས་མ་ཐག་པའི་སྟ་གོན་གྱི་སྒང་ན་
འགྲོ་བཞིན་ཡོད་པས། གང་འདི་ལ་རིང་ལུགས་དང་གྲུབ་མཐའ་སོགས་ཀྱི་མིང་གིས་
འབོད་དགོས་མིན་ནི་ད་དུང་སྔ་ཚོད་དུ་བསམས་ཡོད་ཅིང་། རབས་འདིའི་རྩོམ་མཁན་
མང་ཞིག་ལ་སྦྱངས་པ་སྔོན་དུ་མ་སོང་བའི་ལད་རྟགས་དང་། སྒྱུ་རྩལ་ལ་འཇུག་སྟངས་མ་
འགྲིག་པའི་གོལ་ས། བརྩམས་ཆོས་ལ་རང་ཁྱད་མ་བུད་པའི་སྡུག་ཞད་སོགས་ཅི་བས་ཐུ་ཆེ་
ནའང་། ཐུན་ཏུ་རྩད་གཏུགས་ཀྱིས་བཤད་ཚེ། ང་རང་ཚོས་བྲིས་དང་བྲི་འགྱུར་ཁྲོད་དུ་
བཅད་རྩོམ་གསར་མའི་ལུགས་ཀྱི་ས་རྟགས་རྡོ་རིང་ལྟ་བུ་རེ་བྱུང་ཡོད་པའམ་འབྱུང་ངེས་
པར་ནི་རྦད་དེ་ཆོད་སེམས་ཀྱིས་བརྟས་ཡོད་དོ། །
གཞན་ཡང་རྩོམ་སྲོལ་འདིའི་དབྱེ་བསྡུའི་དབང་དུ་བྱས་ན། སྙན་ངག་ཡིན་མིན་གྱི་མུ་
བཞི་སོགས་བརྩི་རུ་ཡོད་ཅིང་། (བཅད་རྩོམ་རྙིང་པ་དང་བཅད་རྩོམ་རྙིང་པའི་སྙན་ངག་
61



སོ་སྐྱེས་སྐད་སྒྲ།
གཉིས་ལ་ཁྱད་པར་ཡོད་པ་ལས་གཞན། བཅད་རྩོམ་གསར་མ་དང་བཅད་རྩོམ་གསར་མའི་
སྙན་ངག་གཉིས་ཀྱང་ཁ་ཁ་སོ་སོ་ཡིན་པ་རེད། གསར་མིན་རྙིང་མིན་གྱི་ཕུང་གསུམ་འབྲི་
མཁན་ཚོ་ནི་དྲ་སྟེང་དང་ཤོག་ཐོག་གཉི་ག་ན་ཁ་དར་ཡོད་པས་གོ་སླ) སྙན་ངག་ཁོ་ནའི་
དབང་དུ་བྱས་ཀྱང། ཚོར་རྟོག་རྒྱ་ཡན་དང་། གཏན་ཚིགས་སྣང་བ་དང་། ཐོལ་བྲིས་ཤར་
མ་སོགས་ཀྱི་རིགས་དབྱེ་རིམ་པར་དགར་ཆོག་པ་དང་། གཞུང་གི་ཡན་ལག་ཏུ་འགྲོ་བའི་
ལུས་ཀྱི་རང་བཙན་དང་གཅོད་ཀྱི་དམ་ལྷོད་དང་འགྱུར་གྱི་ལངས་འཇགས་སོགས་ཀྱང་
མཚན་ཉིད་སོ་སོ་མ་ནོར་ཐ་དད་དུ་འཇོག་རྒྱུ་ཡོད་ཁར། སྙན་ངག་གི་ཆེས་མཐོའི་བརྡ་
སྤྲོད་ནས་ལབ་བརྒྱབ་ནའང་། ཚོགས་གསུམ་དབྱེར་མེད་ཐིམ་པའི་དུས་དང་ཡིད་ཡུལ་
དབྱིངས་སུ་དག་པའི་སྐབས་སོགས་དངོས་སུ་མཆིས་པར་མ་ཟད། སྙན་ངག་གིས་གཟིར་
བ་དང་སྙན་ངག་གིས་ངུ་བ་སོགས་ཀྱི་ལམ་གྱི་རིམ་རིང་མོའང་ཚང་སྟེ་གདའོ་སྙམ། དེ་
ལྟ་ནའང། རྩོམ་ལུས་རང་མཚན་པ་ཞིག་གི་དབྱིབས་སྒྲོམ་འཇོག་པ་ནི་དེ་ལྟའི་ལས་སླ་མོ་
ཞིག་ག་ལ་ཡིན་ཏེ། གང་དེའི་བྱུང་འཕེལ་གྱི་རྒྱབ་ལྗོངས་གསལ་པོ་ཞིག་དགྲམ་དགོས་
པ་གཞིར་བཞག་གི་སྟེང་། དེ་ཡི་བསམ་བློའི་འཕེལ་རིམ་དང་སྒྱུ་རྩལ་གྱི་ཁྱད་ཆོས། དེ་
དང་ལོགས་འབྲེལ་ཀྱི་རིག་གནས་བརྡ་སྐད་དང་དུས་རབས་དགོངས་པ་སོགས་ཀྱི་མཐའ་
ཟུར་མ་ལུས་ཀྱང་ལེབ་བྱིངས་ཀྱིས་ནོན་པར་བྱེད་དགོས་པ་ཞིག་ཡིན་སྣང་། ཡིན་ཡང་
གནས་སྐབས་སུ་ང་ཚོར་བཅད་རྩོམ་གསར་མའི་སྙན་ངག་གི་མཚན་ཉིད་འཐད་ལྡན་ཚང་
བའི་བརྩམས་ཆོས་ཤིན་ཏུ་ཉུང་བ་དང་། དེ་བས་ཀྱང་བརྩམ་བྱ་དག་ལ་སོ་སོའི་ཕྲ་ཕུང་གི་
གཏིང་རིམ་ནས་འདྲེས་ཐུབ་ཡོད་པའི་རྩོམ་མཁན་བགྲང་དཀའ་ཚོད་ཡིན། སྐོར་ཞིག་གི་
62



བཅད་རྩོམ་གསར་མའི་ལུགས་ཀྱི་སྙན་ངག་གི་བསྒྲགས་གཏམ།
དེ་ནི། སྒེས་སྟེང་ཚང་སོགས་ཀྱི་སྟ་ཟུར་ལ་དམངས་གཞས་ཀྱི་ཁ་མཆུ་ཙམ་བཞག་པ་ཡིན་
པས་ཡུན་རིང་དགའ་བསུ་ཨེ་འཐོབ་ཟེར་ཁག་ཅིང་། ལ་ལ་ཞིག་གི་ནི། གཞན་ནས་བཤུས་
ཏེ་གཞན་དུ་འགོད་པའི་ངང་ཚུལ་མ་འདས་པས་ཁྱོན་ནས་ཡིན་རྟོན་ཕེར་མི་ཐུབ་ཅིང་།
མང་ཆེར་གྱི་བཅད་རྩོམ་ནི། མེ་ལོང་མའི་གཞུང་ཡམས(སྤྱིར་མེ་ལོང་མ་སོགས་ལ་ཞིབ་
ཀྱིས་འཇུག་པ་ནི་ལོས་ཀྱང་འགྲིག་མོད། སོ་སོ་དེ་ལས་འགོངས་མ་ཐུབ་ཚེ་ཡི་མུག་པའི་རྒྱུ་
ལས་ཅི)ལས་འབུས་པ་ཤ་སྟག་རེད་པས་རྩོམ་སྟངས་གསར་མའི་ར་བ་འདི་ལ་ཅི་བས་ཀྱང་
མི་མཛེས་པ་ཡིན།
སྔར་ཁོ་བོས་དཔལ་སྤྲུལ་ལགས་ཀྱི་བཅད་རྩོམ་སྐོར་ཞིག་འོས་སྦྱོར་བྱས་པ་ལ། “ཀླད་
གསོབ་མང་པོས་གོ་བ་ལྡོག་ནས་བླངས་སོང་ཞིང༌། འཕྲོར་མཐུད་ནས་གནའ་རྩོམ་
མང་པོ་རང་གི་ཡིན་ཁུལ་གྱིས་ཆོས་གླུ་མང་པོ་འཐེན་སོང་། ད་ཆ་སྔར་བས་ཀྱང་སྐད་
མཐོར་འཐེན་བཞིན་པའི་སྒང་རེད། འགའ་ཞིག་དེ་ལས་ཀྱང་འཆོལ་སོང་། ཆོས་ཀྱི་
མིང་བརྡ་ཐུན་ཐུན་རེ་མཉམ་དུ་བཞག་སྟེ་ཅི་ཞིག་བྲིས་སོང་སྙམ་བཞིན་ཡོད་པས་གཏིང་
དགོད་འཆོར། འབྲི་ཐབས་འདིར་ཅུང་རྒྱུས་མངའ་ཡོད་མཁན་ཞིག་གིས་བལྟས་ཚེ་དེ་དང་
དེ་སོགས་ནི་བཅད་རྩོམ་རྙིང་པར་མཚན་བྱང་གསར་པ་བཏགས་པ་ཙམ་ལས་མ་འདས།
ཡང་ན་མེས་པོའི་གོ་སྟོབས་རང་གི་ཡིན་ཁུལ་གྱིས་ཤེས་རྫུ་བཏབ་པ་ཙམ་ལས་ཅི་ཡོད།
ཞིབ་ཏུ་བརྟགས་ན། རྗེ་ཤར་གདོང་རིན་པོ་ཆེས་འཇུ་མི་ཕམ་ལ་ཆོམ་པོ་བྱས་པ་དང་ཁྱད་
པར་ཏོག་ཙམ་མེད། དེའི་ཕྱིར་ན། འདི་དག་ནི་བཅད་རྩོམ་གསར་མ་ལ་ཕྱོགས་ཙམ་ཡང་
མི་ཉེ་བའི་ཁར། རྩོམ་ལུས་འདི་དར་ཞིང་འཕེལ་བའི་གོ་རིམ་དུ་རྐུན་མ་འཛིན་མ་དང་
= 63 =



སོ་སྐྱེས་སྐད་སྒྲ།
རྐུན་རྫས་རྙེད་པ་དང་རྐུན་མཚང་འདྲུ་བ་སོགས་ཀྱི་ལས་ཀ་བསྒྲུབ་རྒྱུ་ཡོད་པའང་ཐག་
གིས་བཅད་བཞག་པ་རེད། དྲ་སྟེགས་ཀྱི་ཁོ་བོའི་སྙན་ངག་དག་ལ་ཅིག་ལྟོས་དང་། ལ་
ལས་ཇི་བཞིན་དུ་བརྐུས་ཏེ་དཔའ་མིང་ལེན། ལ་ལས་ཅུང་ཙམ་བསྒྱུར་ཏེ་འཇོན་མདོག་
སྟོན། ལ་ལས་མགོ་མཇུག་བརྗེས་ཁུལ་གྱིས་རྩོམ་རར་ཁུར་ཏེ་འགྲོ། མཐའ་ན། <རྟུལ་
ཕོད>རང་དགག་བྱེད་ལའང<རྟུལ་ཕོད>རང་གི་རྩོམ་ལས་སྐྱབས་རེ་ས་རྙེད་ཀྱིན་
མེད་པས་དངོས་གནས་ཆོ་མེད་ཅེས་པ་རེད་ཨང་། ཧི་གཟུགས་ཟིན་བྲིས་སྟེང་འོད་སྣང་
ཞེས་པ་ཞིག་གིས་བདག་གི་བཅད་རྩོམ<<སྟོང་པ་ཉིད་ཀྱི་བསྟན་བཅོས>>དང<<ཀུན་
ལ་ཁྱབ་པའི་སྣང་སྟོང»གཉིས་ལ་ལད་མོ་བྱས་ཏེ་མིག་རྗོད་བྱས་པའི་དམེ་བཙོག་ལ་
སོམས་དང་། མགོ་མི་ནའམ། ཡིད་མི་ཆད་དམ། ཇེ་བཙོག་ཏུ་བཏང་སྟེ་བཤད་ན།
འདི་ནའང“རྣམ་སྲས” ཚོགས་པ་ཞིག་གིས་བཞུགས་སྒར་བརྒྱབ་སྟེ་ཡུན་རིང་ཕྱིན་ཡོད་
པས། དེ་ཚོས་ང་ཡི་རྩོམ་ཡིག་དག་གི་གདངས་མངོན་སུམ་ཕྲོགས་སོང་། ཚིག་ཁ་རོག་
ཁྱེར་སོང་། ལག་སྙོབས་བྱས་སོང་། མཛུབ་མོ་བསྲིངས་སོང་། བརླ་ཤ་བཅད་སོང་
། ནང་བཞག་བྲུས་སོང་། རྩོམ་རྐུན་དེ་ཚོས་ང་ལ་བློ་མ་དྲིས་པར་ངའི་ཟིན་བྲིས་ནང་
གི་ལྷ་རྟ་བཞོན་སོང་། རྩོམ་རྐུན་དེ་ཚོས་ང་ལ་འཐད་མ་ཞུས་པར་ངའི་དཔེ་དེབ་ནང་གི་
སྲུང་གཡག་བཤས་སོང་། དེས་ན། ཁོང་དང་ཁོང་ཅག་གི་རྐུན་རྫས་དག་ལ་བཅད་རྩོམ་
གསར་མ་ཞེས་པའི་མིང་འདོགས་བྱེད་པ་ནི་ཡ་རེ་ཆ། ཁྱུག་ཙམ་ལོང་ཡོད་དུས་ཤིག་ལ་
རེ་རེ་བཞིན་དུ་རྐུན་མཚང་ངོ་སྤྲད་དེ་དྲག་ལས་ཅུང་ཙམ་བྱེད་པའི་འཆར་གཞི་ཡོད་ཀྱང་
ད་རེས་མིན། (གསར་ཞུགས་ཟིན་བྲིས་པ་བློ་མིག་གིས་ཁོ་བོའི་སྙན་ངག<<ཤིང་དུམ་
- 6,4



བཅད་རྩོམ་གསར་མའི་ལུགས་ཀྱི་སྙན་ངག་གི་བསྒྲགས་གཏམ།
ཞིག་དགག་པ>>ཞེས་པར་དཔེར་མཛད་དེ་ཡི་གེའི་ཐིག་ཕྲེང་འགའ་སྤེལ་སོང་བས། མི་
ལ་ལས་དེ་མཐོང་བ་ན་མཛོ་མོས་ཁྱི་རིག་པ་དང་ཞི་མིས་བྲ་བ་མཐོང་བ་བཞིན་དུ། ཁོ་
པར་སྡིགས་ཅིང་དམོད་ཅིང་བརྙས་ཀྱིན་པའི་ཕན་དུ། མི་ཡི་སྣ་རྗོད་ཡིན་ཚུལ། རིག་
པའི་ཁྱིམ་ཕྱགས་ཡིན་ཚུལ། སྐད་ཆའི་རྐང་རུལ་ཡིན་སོགས་གང་འདོད་འདོད་ཅིག་
འཛེར་བར་བྱས་ཡོད་མོད། ཁོ་བོས་སྙམ་ན་བློ་མིག་གིས་དེ་ལྟར་བྲིས་པ་ནི་རྐུ་ཡི་གྲོས་སུ་
མི་འགྲོ་ལ་བཅོམ་གྱི་མིང་འདོགས་ཀྱང་བྱེད་སྲོལ་མེད་སྙམ། རྒྱུ་མཚན་ནི། ཁོ་པས་
བསམ་བཞིན་དུའམ་ཇི་མ་ཇི་བཞིན་དུ་རང་ཉིད་དགའ་བོ་ཡོད་པའི་བྲིས་རྩོམ་ཞིག་ཐད་
ཀར་ཁྱེར་བའམ། ཡང་ན་སོ་སོས་བཤད་འདོད་ཀྱང་བཤད་མི་ཤེས་པའི་སྐད་ཆ་འགར་
གྲོགས་པོ་ཚང་ལས་ཕྱི་ཐུམ་ཡག་ས་ཞིག་བླངས་སོང་བ་ཙམ་རེད། དེ་འདྲ་དེ་ནི་སྔོན་གྱི་ས་
རྙིང་བཀའ་དགེ་ཡི་མཁས་ཆེན་དག་གིས་ཀྱང་ཕྱག་ལེན་ཚད་ལྡན་མ་ཞིག་བརྩིས་བཞག་
པས། བློ་མིག་ལ་ནི་ཅི་ཞིག་གི་ཁག་ཡོད་དམ། བརྒྱ་ལ་ལན་པ་དང་ངན་ཁག་ཡོད་པའི་
དབང་དུ་བཏང་རུང་། སློབ་དཔོན་ཆེན་མོ་ཤར་གདོང་ལགས་སོགས་ཀྱི་ཉེས་པ་དང་
གཅིག་པ་རྐྱང་རེད་ཨང་། གང་ལྟར་མཐོང་བ་ཙམ་གྱིས་ངོས་ཟིན་ཐུབ་པའི་གཞན་རྩོམ་
ཧྲིལ་འཁྱེར་གྱི་བྱེད་སྟངས་འདིས། ཁོ་ཚོ་རང་ལ་ཅུང་གནོད་ལས་ཆེ་ནའང་ང་དང་ང་ཡི་
བྲིས་རྩོམ་གྱི་སྣང་བ་དེར་མི་འགྲིག་པ་གང་ཡང་བཟོས་ཡོད་པ་མ་རེད། ཡང་གཅིག་བཤད་
ན་ཁོ་རང་གིས་རྒྱུན་པར་བདག་ལ་དེ་ལུགས་ཀྱི་གནང་ཞུ་དང་གྲོས་ཁ་བསྡུར་གྱིན་ཡོད་
པས་འདི་ནས་བློ་མིག་ལ་གུ་ཡངས་ཐེངས་གཅིག་བྱིན་པ་ཡིན་ཞེས་ཁ་གསལ་བ་ཡིན་ནོ)
འདི་ཡིའི་ཕྱིར་ན། ཁང་པ་མ་བརྒྱབ་སྔོན་ལ་རྒྱན་བཟོ་མི་བྱེད་པ་ནི་སུས་ཀྱང་ཧ་གོ་བའི་
65



སོ་སྐྱེས་སྐད་སྒྲ།
གནས་ལུགས་ཡིན་པས་མང་པོ་ལབ་དགོས་དོན་མི་འདུག་སྙམ་ཞིང་། ཁོ་བོས་རྟག་ཏུ་
ཁྱོད་ཚོར་གཞུང་ལུགས་བྲི་རྒྱུ་ནི་ད་དུང་རྗེས་ཀྱི་དོན་དག་ཅིག་རེད་ཟེར་དོན་ཀྱང་གནད་
འདིས་ཡིན།
ཅུང་ནན་ཏུར་དུ་བརྣན་དགོས་པ་ནི། ལུགས་འདི་ལའང་ཚིག་དོན་དབྱངས་གསུམ་
གྱི་རང་ཁྱད་ཐོན་རྒྱུ་ཤིན་ཏུ་རྩ་ཆེ་བར་མ་ཟད། ཚིག་ནི་རྟེན་འབྲེལ་ཙམ་དང་བཅད་ནི་
ཐབས་ལམ་ཙམ་ཡིན་པའང་ཁོང་དུ་ཆུད་དགོས་ཤིང་། སྙན་ངག་གི་རྣམ་འགྱུར་ཞེས་པ་ནི་
མཐར་གཏུགས་ན་ཤེས་རབ་ཀྱི་རྣམ་འགྱུར་ཞིག་དང་། སྙན་ངག་གི་བདེན་པ་ཞེས་པ་ནི་
མཐར་གཏུགས་ན་ཚེ་བླ་སྲོག་གསུམ་གྱི་འདུ་འཕྲད་ལས་བྱུང་བའི་སྐད་ཅིག་མ་ཅིག་གི་ཨ་
ཚ་ཚ་ཞིག་ཡིན་དགོས་པ་དེའོ། །
དེའི་ཕྱིར་ང་ཚོ་བཅད་རྩོམ་གསར་མའི་སྙན་ངག་འབྲི་མཁན་དག་ན་ཆ་མཚོན་ན་ནི།
ཚད་ལྡན་གྱི་སྙན་ངག་ཇི་འདྲ་ཞིག་ཕྲིས་ན་ཚད་ལྡན་གྱི་གཞུང་ལུགས་དེ་འདྲ་ཞིག་འབྱུང་
བའང་ཆོས་ཉིད་ཀྱི་བདེན་པ་ཡིན་སྟབས། སྙན་ངག་མ་ཐོན་སྔོན་ལ་གཞུང་ལུགས་ཐོན་
དགོས་པར་འདོད་པའི་ལུགས་ལྡོག་གི་སེམས་གཤིས་དེ་ལ་བག་ཙམ་འགྲིག་མེད་པར་སྣང་
ངོ༌། །
20I0.6.2
66 -



ལེའུ་གཉིས་པ། གྲུ་གའི་དཔེ་ཀློག



བོད་ཡིག་གི་དཔེ་ཀློག་མྱོང་ཚོར《དགེ་ཆོས་ཀྱི་ཀླུ་སྒྲུབ་དགོངས་རྒྱན》
བོད་ཡིག་གི་དཔེ་ཀློག་མྱོང་ཚོར《དགེ་ཆོས་ཀྱི་ཀླུ་སྒྲུབ་དགོངས་རྒྱན》
-རྩོམ་ཐུང་འདི་ནི་དགེ་ཆོས་ཁ་ལ་ལེན་ཚད་ཀྱི་མི་ཡོངས་རྫོགས་ལ་ཕུལ་བ་ཡིན།
མཐའ་ལ་ལ་ནས་བཤད་ན་རྗེ་ཙོང་ཁ་པའི་རྟེན་འབྲེལ་བསྟོད་པ》དང《ལམ་གཙོ་
རྣམ་གསུམ》 འཇུ་མི་ཕམ་པའི《རིག་སྟོང་རྡོ་རྗེའི་རང་གདངས》སོགས་ཀྱང་ལེགས་
བཤད་ཕ་ལམ་འདྲ་བ་རེ་ཡིན་ཁོ་ཐག་རེད། འོན་ཏེ། ཆོས་ལུགས་ཀྱི་པགས་ཚག་ཧྲིལ་
པོ་དོར་ཆོག་ལ་འཇིག་རྟེན་གྱི་བདེ་དགའ་སྣ་ཚོགས་ཀྱང་ལེན་ཐུབ་པ། མཐར་ཐུག་ཚད་
མས་མ་གྲུབ་པའི་བདེན་པ་སྟོང་པ་ཉིད་ཀྱང་ཁས་ལེན་རུང་བའི་བསྟན་བཅོས་ལྷུན་པོ་ལྟ་
བུ་ཞིག་ལ་ཀླུ་སྒྲུབ་དགོངས་རྒྱན》མ་གཏོགས་གང་ཡོད་ཨང་། སྤྱིར་ནིས་ཆ་དང་ཁ་ཧྥུ་
ཁ་བཞིན་དུ་དགེ་ཆོས་ལགས་ཀྱི་ལྟ་དགོངས་འདི་ཡང་རྩོད་གཞི་སྣ་ཚོགས་ཅན་ཞིག་རེད་
ཟེར་མཁན་ཀྱང་མང་མོད། ཧར་གྱིས་གཟིགས་ན་གཞུང་ལུགས་འདིས་ནི་རྒྱ་བོད་མཁས་
བླུན་ཀུན་པོས་དུས་རབས་ཉི་ཤུ་ལྷག་ལ་མགྲིན་བརྒྱ་ལྗགས་སྟོང་གིས་བཟློས་བཟློས་པ་
གང་ཞིག་ཐག་གིས་བཅད་སོང་ལ། བརྩམས་ཆོས་འདིས་ནི་ཀླུ་སྒྲུབ་ཀྱིས་མ་ཕོད་པ་དང་
ཟླ་གྲགས་ཀྱིས་མ་ཤོད་པ། ཙོང་ཁ་པས་བསྐྱུར་བཏང་བ་དང་། མི་ཕམ་གྱིས་ལུས་སོང་བ་
ཚང་མ་ལྷག་ཆད་མེད་པར་གཏན་ལ་ཕབ་ཡོད།
དཔེ་ཆ་འདིས་ནི་ཡིན་མིན་བདེན་རྫུན་བཅོ་བརྒྱད་པོ་རྩམ་རྡོག་ཅིག་ལྟར་ཁྱི་ལ་
འཕངས་སོང་ལ་བཟང་ངན་ཡག་བཙོག་སྣ་ཚོགས་པོ་ཆུ་ཤོག་ཅིག་ལྟར་རླུང་ལའང་
69 =



བསྐུར་སོང་།
དྲང་མོར་བཤད་ན། ཡིག་ཆ་འདི་འཁྲུངས་པ་ནས་བཟུང་སྟེ་ཤཱཀྱ་ཐུབ་པའི་དཀར་
ཡོལ་ཆག་སོང་བ་ཡིན་ལ། གཤིན་རྗེ་ཆོས་རྒྱལ་གྱི་ཟ་ཁ་འགྲིབ་སོང་བའང་ཡིན། ཐ་ན་
མི་ཡུལ་གྱི་སྤྲུལ་སྐུ་ཚོ་ལའང་ས་འགུལ་ལྟ་བུའི་འཇིགས་པ་འཚུབ་པོ་ཐེབས་ཏེ་ག་ས་གང་
ལ་རི་གྱར་དང་ལུང་གྱར་དུ་ཕྱིན་པ་ཡིན་ངེས་སོ། །འོན་ཏེ། ཆེས་ཟབ་ས་ནས་བཤད་
ན། འདི་ལ་རྒྱུ་མཚན་གྱི་ཟུར་ཁ་འབུམ་ཕྲག་དང་ལྡན་པས་རིང་ལུགས་ག་གེ་མོ་ཞིག་གིས་
འགྲེལ་པ་བརྒྱབ་ས་མི་འགྲོ་ཞིང་། ལྷག་པར་དུ་མི་ཆོས་རིང་ལུགས་སོགས་འུ་ཚོའི་བློ་ངོར་
འཕྲོད་བདེ་བ་ཞིག་གིས་སླ་མོ་བྱས་ན་མི་འགྲིག ཁོང་གིས་མིའི་ལྷན་སྐྱེས་ཀྱི་འདོད་པ་ཁས་
ལེན་ཞིང་དེ་ལ་མཐོང་ཆེན་བྱེད་པ་ཅིར་ཡང་བདེན། རང་རིགས་ཀྱི་ཆབ་སྲིད་དང་ལོ་རྒྱུས་
སོགས་ལ་དོ་ཁུར་བྱེད་པའང་ངོ་མ་རེད། ཡིན་ནའང་། འཇིག་རྟེན་གྱི་མཐར་ཐུག་སྟོང་
ཉིད་ཡིན་པ་སྣ་སྒོ་མོ་ནས་ཁས་ལེན་ཏེ(ཀླུ་སྒྲུབ་དགོངས་རྒྱན》གྱི་གནད་གཙོ་བོ་གཅིག་
ཀྱང་འདི་ན་ཡོད་པ་ཡིན། འདི་མ་ཤེས་ན་དགེ་ཆོས་ཞིབ་འཇུག་ཟེར་བ་དེ་ཚོ་ཡང་ཆུ་ཡི་ཝུ་
བ་ཙམ་ལས་མ་འདས་ལ་གང་ཞིག་བྲིས་སོང་སྙམ་པ་དག་ཀྱང་གཏིང་མ་ལོན་ཞིང་མཐའ་
མ་ཆོད་པའི་དོན་སྤྱི་རགས་པ་ཙམ་ལས་ཅི་འོང་། ཡང་གཅིག་བཤད་ན། ཐ་སྙད་ཚད་གྲུབ་
མིན་པའི་དབང་གིས་སྟོན་པའི་མགོ་ལ་ཐལ་བ་བྱུགས་སོང་བ་ཡིན་ལ་རིག་པ་སྟོང་ཉིད་
ཡིན་པའི་དབང་གིས་ཆང་རག་མང་པོ་འཇོལ་ཉོག་ཏུ་བཞེས་སོང་བའང་རེད། ཞེད་སྣང་
དྲུངས་ནས་མེད་པར་ལབ་ན། གྲྭ་ཆས་གྱོན་ཏེ་བུད་མེད་རོལ་བ་དང་དངུལ་ལོར་བཟོས་
ཤིང་ཉལ་ཐ་འཐེན་པ་སོགས་ཀྱང་གསེར་དང་ཕྱི་ས་མཉམ་པོར་གཟིགས་པའི་དམ་པའི་
– 70 -



བོད་ཡིག་གི་དཔེ་ཀློག་མྱོང་ཚོར《དགེ་ཆོས་ཀྱི་ཀླུ་སྒྲུབ་དགོངས་རྒྱན》
དགོངས་ཕྱོགས་ཤིག་ཅི་ལ་མིན།
ལར་དགེ་ཆོས་ཚང་གི་བཞེད་པ་གཅིག་ནི་འཇིག་རྟེན་གྱི་དགའ་སྡུག་ཀུན་པོར་
ལུགས་མཐུན་དུ་བལྟ་ཞིང་དགྲ་གཉེན་གྱི་རྣམ་པ་གསལ་ཀྲིག་གེར་མཆིས་པ་དེ་ཡིན་ལ།
གདོད(དེབ་ཐེར་དཀར་པོ》དང(གཏམ་རྒྱུད་གསེར་ཐང》གིས་མཚོན་པའི་ཡིན་མིན་གྱི་
རྣམ་གཞག་བག་ཕྱེ་བཞིན་ཞིབ་པའང་མཛད། བཞེད་པ་གཞན་ཞིག་ནི་ཀླུ་སྒྲུབ་དགོངས་
རྒྱན》གྱིས་མཚོན་པའི་ཚུལ་གསུམ་རྟགས་ཀྱི་རྫོང་གོག་རྨེག་མེད་དུ་བཤིག་རྒྱུ་དང་མཐའ་
བརྒྱད་དམ་བཅའི་མདུད་པ་རང་སར་ཆད་རྒྱུ་སྟེ། གང་སྣང་ཅི་ཤར་ཐམས་ཅད་པོ་གཞི་
མེད་རྩ་བྲལ་ཉིད་དུ་གྱུར་ནས། སངས་རྒྱས་སྤྱན་མ་ས་དང་ས་སངས་རྒྱས་སྤྱན་མ། གཙོ་བོ་
འཁོར་དང་འཁོར་གཙོ་བོ་ཡིན་པའི་མཉམ་ཉིད་འགལ་འདུའི་ཀློང་དུ་ཚང་མ་ཞིག་ཅིང་
འཐོར་བར་འགྱུར་བ་དེའོ། །དེ་བས་ཁོང་གི་དགོངས་པ་ཇི་བཞིན་དུ་རྟོགས་རྒྱུ་མི་སླ་ཞིང་
ལག་ལེན་དུ་ཐེབས་རྒྱུ་ལྷག་པར་དཀའ་སྟེ། རྣོ་ཁབ་རྩེ་གཉིས་མ་འདི་འཛེར་ཤེས་ན་འདི་
སྣང་མི་ཡི་སྤྱི་ཚོགས་ལེགས་ལམ་དུ་སྤྲོད་ཅིང་ནམ་ཞིག་ན་དངོས་ཀུན་ཟངས་ཐལ་སྤར་
གང་དུའང་གཏོང་ནུས་པས་འཕྲལ་ཕུགས་གཉི་ཀ་ལ་གོ་ཆོད། མ་ཤེས་ན་ནི་དེབ་ཐེར་
དཀར་པོ་འབའ་ཞིག་ལས《ཀླུ་སྒྲུབ་དགོངས་རྒྱན》གྱི་ཕྱོགས་ཙམ་མི་གོ་བ་དང་། འདོད་
པའི་བསྟན་བཅོས་ཀྱང་དབར་དབར་གྱི་གོ་སླ་བ་དེ་ཚོ་ལས་མཇུག་གི་ཟབ་གནད་མང་པོ་
གཟུངས་སྔགས་ལྟ་བུར་གྱུར་ཡོད་པའི་དཔྱད་བརྗོད་པ་འདྲ་མེད་དེ་ཚོ་བྱུང་བ་ཡིན་ལ།
ཁོ་ཚོས་ནམ་ཞར་ཡང་དགེ་འདུན་ཆོས་འཕེལ་ཟེར་ན་ཕྱི་གླིང་གི་མི་རྒན་མགོ་མཁྲེགས་དེ་
ཚོ་དང་ཨ་ན་མ་ན་ཞིག་ལས་འབྲི་མ་ཐུབ་པར་འདུག་གོ །
- 71 -



ཁོ་བོས་དགེ་ཆོས་ལགས་ལ་མི་ལུགས་ཀྱི་དགོངས་པ་ཅེས་པ་ཞིག་ཀྲིག་ཅར་མེད་ཟེར་
བའང་མིན། མཚོན་དཔེ་དྲངས་ན། ཀློང་ཆེན་པ་དང་། མི་ལ་རས་པ། ཙོང་ཁ་པ། དགེ་
ཆོས་སོགས་ཞལ་འཛོམས་སར་ལྕམ་ཆུང་མ་གང་ཞིག་གིས། བདག་ནི་ངེས་འབྱུང་རྣལ་མ་
སྐྱེས་པས་ཆོས་བསྒྲུབ་ཏུ་འགྲོའོ་ཟེར་ན། ཀློང་ཆེན་པས་ཅི་ཟེར་རམ། མི་ལ་རས་པས་ཅི་
ཟེར་རམ། ཙོང་ཁ་པས་ཀྱང་ཅི་ཟེར་རམ། ཨེ་མ་རིགས་ཀྱི་བུ་མོ་དེ་དེ་བཞིན་ནོ་གསུངས་
ངེས་ཅན་ཡིན། རྒྱུ་མཚན། འུ་བུ་ཅག་གི་ཆོས་ལུགས་ཀྱི་དམིགས་ཡུལ་དང་ངོ་བོ་དེ་འདྲ་
ཞིག་ཡིན་པས་སོ། །འོན་ཀྱང་དགེ་ཆོས་ཁོ་ན་མི་འདྲ་སྟེ། བུད་མེད་གང་ཞིག་རང་གི་ཁྱོ་
སྤངས་ནས། །སྦྱིན་དང་དཀའ་ཐུབ་ལ་སོགས་སྤྱད་བྱས་ཀྱང་། །ཐམས་ཅད་གནང་བ་མེད་
པའི་དགེ་རྩ་སྟེ། །རྒྱ་ཆེན་འབྲས་བུ་ཅི་ཡང་འབྱིན་མ་ཡིན། ། ཅེས་ཐལ་པར་འགྱུར་ལ།
དེས་ཁོང་གི་སྙིང་ན་མིའི་རང་གཤིས་དང་དགའ་བ་སོགས་ལ་གོ་གནས་གང་འདྲ་ཞིག་
ཡོད་པ་མཚོན་ཐུབ་ཅིང་ཐ་ན་ཁོང་ལ་མི་ཆོས་སྨྲ་བ་ཞིག་བཏགས་དགོས་དོན་ཡང་ངང་
གིས་ཤེས་འགྲོའོ། །ཡིན་ནའང་། དེ་ཙམ་གྱིས་ང་ཚོས་ཁོང་ཉིད་ཤེས་ཚར་སོང་བར་བྱས་ན་
（ཀླུ་སྒྲུབ་དགོངས་རྒྱན》ཞེས་ལྷ་མི་ཀུན་པོ་ཧ་ལས་སུ་བཅུག་པའི་འགལ་རྫས་ཆེན་པོ་འདི་
གང་ལ་འཇོག་ཨང་། མ་ཟད་དུ། འཇམ་བཞད་ཡིག་ཆར་དོགས་སློང་བྱས་པ་ནས་རྡོ་སྦིས་
དགེ་བཤེས་ཨར་ལ་གཏད་པའི་དབར། ས་མཐར་སྤྲུགས་ཏེ་ལྟོགས་སྐོམ་གྱིས་མནར་བ་
ནས་བཙོན་དུ་བཅུག་སྟེ་རྟ་ལྕག་གིས་བྲབས་པའི་དབར་གྱི་གཏམ་རྒྱུད་ཅི་བས་རིང་མོ་འདི་
མི་ཆོས་ཞེས་པའི་ཡི་གེ་གཉིས་ཀྱིས་འཐུས་པར་བྱས་ན་ཨུ་ཚུགས་བྱེད་རྒྱུ་ཅུང་ཐལ་དྲགས་
སོང་ཨང་། རེད་དེ། རང་རེ་པིར་ཐོགས་རྣམས་ཀྱང་མི་ནག་ཡོངས་ཀྱི་ཁ་ལ་བྱང་ཐལ་པའི་
།
72 -



བོད་ཡིག་གི་དཔེ་ཀློག་མྱོང་ཚོར(དགེ་ཆོས་ཀྱི་ཀླུ་སྒྲུབ་དགོངས་རྒྱན》
མི་ཆོས་དང་དཔལ་ཡོན། ཀུན་སྤྱོད་དང་ཁྲིམས་ལུགས། ཡ་རབས་དང་ཚུལ་ལྡན་སོགས་
ཀྱི་ངོ་འབག་གོན་མཁན་ཁོ་ན་ཡིན་པས། བྱ་དངོས་ཀུན་ལ། གྲགས་ཆེ་བའི་མིང་ཚིག་
འགའ་ཞིག་གིས་ལྗིད་ཚད་འཇལ་རྒྱུ་ཟེར་བར་ཡང་རྒྱུ་མཚན་ཡོད་ལས་ཆེ་མོད། རྣམ་པ་
ཀུན་ཏུ་མི་ཉན་པ་ཞིག་ནི། ཅོག་བཞག་དང་གཉུག་མ། གདོད་མ་དང་ཟངས་ཐལ། ཤིན་
སྦྱངས་དང་ཡེ་བབས། བོགས་ཆོད་དང་ཀ་དག་སོ
ཀ་སོགས་ཐ་སྙད་གསེར་ཁབ་འདྲ་བ་དག་
གིས་ཀྱང་ཐིགས་ཙམ་ལས་མི་ཐུབ་ཅིང་། མཐར་ཐུག་ཅི་ནས་ཀྱང་སྨྲ་བསམ་བརྗོད་འདས་
སམ་མཚོན་མེད་བརྗོད་འདས་སུ་འགྱུར་ངེས་པ་ཅན་གྱི་རིག་པ་སྟོང་པ་ཉིད་འདི་ཡང་མི་
ཆོས་སོགས་རང་གིས་གོ་ཐུབ་པའི་སྐད་ཆ་འགའ་ལ་ངེས་བཟུང་བ་ཡིན་ན། འཁྲུལ་བ་
ཐལ་ཆེ་ལ་ནམ་ཞིག་གངས་ཅན་ཁ་བའི་ལྗོངས་སུ་བྱིས་པའི་ཀློག་དེབ་འགའ་ལས་ཅི་ཡང་
ལྷག་མི་འོང་ཞིང་བརྒྱ་ལ་དེ་འདྲ་དར་ན། བོད་ཀྱི་རིག་རྩལ་བསྐྱར་དར་གྱི་དགོས་པ་ལྡོག་
ཕྱོགས་ནས་སྨིན་པའི་འགོ་བརྩམས་པའང་ལོས་ཡིན་ནོ། །
གཞན། དེང་དུས་ཆོས་པ་ཡོག་ལུ་སྐོར་ཞིག་རབ་ཏུ་ཕམ་དྲེགས་ནས་ཀླུ་སྒྲུབ་
དགོངས་རྒྱན》ཀྱང་ཆོས་ལུགས་སྒྲུབ་བྱེད་ཅིག་ཡིན་ཚུལ་ལབ་པ་ནི་ཁ་དཔེར། མི་དགོས་
ལྷམ་ཀྲད་སྐམ་པོ། །དགོས་དུས་ཉི་མ་ལན་ཞིག །ཅེས་པ་བཞིན་གདོང་ན་ཤ་པགས་མེད་
པ་དག་གི་བཅའ་སྲོལ་འབའ་ཞིག་སྟེ། མི་ལོ་ལྔ་བཅུ་ཁ་རག་ལ་བདུད་ཀྱི་དཔེ་འཆལ་དང་
སྨྱོན་པའི་ལབ་བརྡོལ་ཡིན་པར་ཐག་བཅད་པ་གང་ཞིག་གློ་བུར་དུ་སྲིད་ལོག་རྒྱུ་ཞིག་གང་
ན་ཡོད་ཨང་། ལྟ་བ་ལོག་པ་དང་། སྨྱོན་པ། དམ་ཉམས། ཆོས་དགྲ་སོགས་ཐ་སྙད་གྲི་མདུང་
འདྲ་བ་དག་གིས་རྐང་འཆག་ལག་འཆག་ཏུ་བྱས་ཟིན་པ་གང་ཞིག་སྐད་ཅིག་ཏུ་ཁ་དྲོ་བཀྲ་
73 -



སོ་སྐྱེས་སྐད་སྒྲ།
ཤིས་ཤིག་ཀྱང་ཇི་ལྟར་འོང་། ལར་བསྟན་བཅོས་འདི་རྡོ་སྦིས་དགེ་བཤེས་སོགས་མཁས་
པ་རྩྭ་གྲངས་ལོངས་པ་ཞིག་གིས་ཤཱཀྱ་ཐུབ་པའི་བཞེད་པར་ཁས་མི་ལེན་པ་བཞིན་ང་ཚོས་
ཀྱང་མི་འདོད། རྒྱུ་མཚན། ཟས་གཙང་མའི་བུས་པ་མགོ་བདེ་དེ་ལ་མཁས་དབང་དགེ་
ཆོས་ཀྱི་རིག་སྟོབས་འདི་འདྲ་ཡོད་དཀའ་བའི་ཕྱིར་རོ། །
དེའི་ཕྱིར(ཀླུ་སྒྲུབ་དགོངས་རྒྱན》གྱི་རིགས་ཚུལ་དྲི་མ་མེད་པ་འདི་དག་ཆོས་ལུགས་
ཀྱི་ལྟ་སྤྱོད་ཙམ་ལས་རབ་ཏུ་འགོངས་ཏེ་མཚན་ཉིད་རིག་པའི་ཆེས་གཏིང་འཇིངས་སུ་
ཟུག་བསྡད་ཡོད་ལ། ད་དུང་ཕར་ལ་དེད་ན་བརྡ་དང་ངག་གི་སྤྱོད་ཡུལ་ལས་ཀྱང་རིང་
བར་ཕྱིན་ཞིང་ཐ་ན་མཁས་པའི་སེམས་བྱུང་ཕྲ་མོ་དག་གིས་ཀྱང་ཟིན་ཐབས་བྲལ་བ་ཞིག་
རེད་ཨང་། (ཞིབ་ཏུ་དྲན་ཤེས་བསྟེན་འདོད་ན་ཁོ་བོསརྟུལ་ཕོད》ནང་བསྡུས་ཡོད་པའི
《སྟོང་པ་ཉིད་ཀྱི་བསྟན་བཅོས》དང《ཀུན་ལ་ཁྱབ་པའི་སྣང་སྟོང》སོགས་ལ་བལྟས་ན་ངོ་
འཕྲོད་རྒྱུ་ལོས་ཡོད་སྙམ)
བོད་རྒན་རྣམ་རྟོག་ཅན་ཚོས་ཅི་ཟེར་ནའང་ཟེར་དུ་ཆུགས། ཕྱི་རོལ་རྒྱང་འཕེན་པའི་
ལུགས་དང་བག་ཙམ་འདྲ་ལ་ནུབ་ཕྱོགས་དམར་པོའི་ལུགས་དང་ཡང་ཕྲན་ཙམ་མཚུངས་
ཤིང་། སངས་རྒྱས་ཆོས་ལུགས་ཀྱི་གཞུང་སྐད་མང་ཙམ་འདྲེས་ཤིང་ཕལ་ཆེར་གང་ཟག་
རང་གི་རིག་པས་སྤྱི་ཁོག་ཕུབ་ཡོད་པ་ནི་ཀླུ་སྒྲུབ་དགོངས་རྒྱན》གྱི་ལུས་དང་ཡན་ལག་
གི་གྲུབ་ཚུལ་རེད་སྙམ།
བོད་རྒན་རྣམ་རྟོག་ཅན་ཚོ་ཅི་ཟེར་ནའང་ཟེར་དུ་ཆུགས། རྒྱ་ནག་ཧ་ཤང་གི་རིག་པ་
དང་ཆ་འདྲ་ལ་ཇོ་ནང་གཞན་སྟོང་གི་ལྟ་བ་དང་བབས་གཅིག་པ། སྔ་འགྱུར་རྙིང་མ་པའི་
– 74



བོད་ཡིག་གི་དཔེ་ཀློག་མྱོང་ཚོར དགེ་ཆོས་ཀྱི་ཀླུ་སྒྲུབ་དགོངས་རྒྱན》
བརྡ་དོན་མང་ཙམ་གཡར་ཞིང་གཙོ་བོ་མི་བུ་རང་གི་བསམ་གཞིག་གིས་རྨང་རྐང་བཟུང་
ཡོད་པ་ནི(ཀླུ་སྒྲུབ་དགོངས་རྒྱན》གྱི་སྒྲོམ་གཞི་དང་དབྱིབས་རྣམ་རེད་སྙམ།
བོད་རྒན་རྣམ་རྟོག་ཅན་ཚོས་མི་ཤེས་ནའང་ཐང་མོད། ཅི་སྟེ་ཀླུ་སྒྲུབ་དགོངས་རྒྱན》
ཁས་བླངས་ཉིན་ནས་བཟུང་། སྒྲོ་བཏགས་སེམས་ལ་དངོས་སུ་སྣང་བ་འདི། །སྙན་ཚིག་སྒྲ་
ཡི་བརྗོད་བྱར་ཅིས་མི་རུང་། །ཞེས་པ་ལྟར། རྣམ་ཤེས་དང་དག་ཞིང་། སངས་རྒྱས་དང་
ལས་དབང་སོགས་ཀྱང་གེ་སར་ལྷ་སྒྲུང་ངམ་རིག་བྱེད་གཏམ་རྒྱུད་འདྲ་བ་ཞིག་ཏུ་ངང་
གིས་གྲུབ་ཚར་ལ། རྒྱུ་མཚན་གང་ཞིག་ཤེས་པའི་སྒོ་ནས་དེ་དག་བརྩམས་ཆོས་ཀྱི་བརྗོད་
བྱར་བགྱིས་ཀྱང་བྱེད་རུང་བའི་གནས་སུ་འཇོག་གོ ། ཡིན་ནའང་། དོན་དཔྱོད་མཐར་
ཐུག་ལ་བསམ་དུས་མུན་ནག་སྟོང་སྒོམ་ཟེར་ནའང་འདྲ་ལ་རིག་པ་སྟོང་ཉིད་ཟེར་ནའང་
འདྲ། （ཀླུ་སྒྲུབ་དགོངས་རྒྱན》གྱི་ཆེས་ཟབ་གནད་ཀྱི་ཡང་གནད་དེ་སྟོང་ཉིད་ཁོ་ནའི་ཐད་
དུ་གཏན་ལ་དབབ་དགོས་པ་ཞིག་ཡིན་པ་ནི་ཁ་གསལ་དོན་གསལ་རེད། དེང་དུས་ཤིག་ལ་
དགེ་ཆོས་ཞིབ་འཇུག་ཟེར་བའི་རྩོམ་དེབ་ཁ་གྲངས་ལོངས་པ་ཞིག་མཆིས་ན་ཡང་། ཕོན་
ཆེ་བ་ནི་ཚིག་གི་སོག་མ་ཅི་དགར་སྤུངས་ཤིང་རྩོམ་ཉམས་མཚར་པོས་ཁ་ཁྲལ་འཇལ་བ་
ཙམ་མ་གཏོགས། དཔྱད་བྱའི་རྩོམ་གྱི་དགོངས་དོན་ཐད་ཀར་ལོན་པ་ཉུང་ཐལ་དུ་ཟད་ལ། །
ཁྱད་པར་དུ་ཀླུ་སྒྲུབ་དགོངས་རྒྱན》དང་དགེ་ཆོས་ཁོང་གི་ཡིན་ལུགས་ཟབ་མོ་སྟོན་པའི་
སྙན་ཚིག་དག་ལ་ནི་དཔྱད་པ་གཏིང་ཕྱིན་པ་ཞིག་ད་ཕན་སུས་ཀྱང་བརྒྱབ་ཚོད་མི་འདུག་
གོ ། འགའ་ཞིག་གིས་ནི་ཅུང་མཁས་མདོག་ཁ་བོས་རིག་གནས་འཛུགས་སྐྲུན་དང་། ལོ་
རྒྱུས་རྒྱབ་ལྗོངས། མི་གཤིས་སེམས་ཁམས་སོགས་ཀྱི་ཕྱི་ཐུམ་མང་པོ་རང་འདོད་དུ་བསྐོན་
།
75 -



སོ་སྐྱེས་སྐད་སྒྲ།
ནས་ཡིག་ཕྲེང་ཁ་ཤས་ཀུན་ལ་ངོམ་སོར་འཁྱེར་གྱིན་ཡོད་རུང་། ནམ་རྒྱུན་གྱི་ཆབ་སྲིད་
ཡིག་ཆ་ཞིག་སྤེལ་བ་ཇི་བཞིན་མིང་བརྡ་གྲགས་ཆེན་འགའ་རེ་ལྡབ་སྐྱོར་བྱས་པ་ཙམ་ལས་
སྔར་མེད་ཀྱི་གནས་ལུགས་ཡ་མཚན་པོ་གང་ཡང་མཐོང་མ་སོང་ངོ་། །
ལར་དགེ་ཆོས་མཆོག་གི་གསུང་རྩོམ་ཅི་ཡོད་ཀུན་པོར་སྤུ་རྩེའི་རྡུལ་གྲངས་ལེན་པ་
བཞིན་གྲ་མ་ཉམས་གྲུ་མ་ཆག་པར་བསྡུར་དཔྱད་ནོན་ལ་ཞིབ་པ་ཞིག་གནང་བ་ཡིན་ན།
ཟུར་རེ་གཉིས་ནས་དག་པོ་ཞིག་འགྲེལ་དཀའ་ཞིང་བག་ཙམ་མཚར་ཆེ་བའི་འགལ་བ་དང་
རྐོབ་དོང་ཡང་ཅི་རིགས་ཤིག་ཐོན་སྲིད་མོད། དེ་ནི་མིའི་ན་སོའི་སྐྱེ་འཕེལ་དང་བློ་རིག་
འཚར་ལོངས་ཀྱི་རྒྱུ་རྐྱེན་ལ་ཐུག་ཡོད་པ་ཞིག་དང་། ཡང་ན། ཕྱི་ནང་ཁོར་ཡུག་གི་བདག་
རྐྱེན་དང་རིག་གནས་བསམ་བློའི་ཤན་སྟོབས་སོགས་ལའང་འབྲེལ་ཆེ་བ་ནི་ཡོངས་ཁྱབ་
ཀྱི་ཆོས་ཉིད་ཡིན་ལ། བརྩམས་ཆོས་སྤེལ་བའི་དུས་སྔ་ཕྱི་ལྟར་བལྟས་ཚེ་ཕྱི་མ་ཕྱི་མ་ནི་སྔ་
མ་སྔ་མའི་དག་སེལ་ལྟ་བུ་ཡིན་ཞིང་། སྔ་མའི་དྲིས་ལན་ཕྱི་མས་སྔོན་ལ་ཕྱི་མའི་མདའ་ཁ་
སྔ་མར་གཏད་སའང་ཅི་མང་འདུག འདི་ནི་དངོས་གནས་ཆང་དུག་ཆང་གིས་སེལ་བའི་
དཔེ་དང་ཅིས་མི་འདྲ་འམ། ལ་ཆེན་བཤད་ན། དེང་དུས་བོད་ཕྱི་ནང་གཉིས་ན(ཀླུ་སྒྲུབ་
དགོངས་རྒྱན》གྱི་སྒྲ་དོན་དཔྱིས་ཕྱིན་པར་རྟོགས་མཁན་ཞིག་ཤིན་ཏུ་དཀོན་ཚོད་དེ། ཆུ་
སྐྱེས་བསམ་གཏན་སོགས་ཀྱིས་ནི(ཀླུ་སྒྲུབ་དགོངས་རྒྱན》གྱི་སྐད་ཆ་མང་པོ་ཅི་བྱུང་འདི་
བྱུང་གིས་དྲངས་ཏེ་ཅི་ཞིག་ཤོད་སོང་བ་ལྟ་བུའི་རྫིག་ཉམས་སྟོན་ཞིང་ཐ་ཚིག་སྒྲོག་མོད།
རིག་པས་དཔྱད་ན་ལུང་གི་དགོངས་དོན་དང་ལུང་དྲངས་མཁན་གྱི་ཞེ་འདོད་གཉིས་པོ་
རྦད་དེ་ལྡོག་འགལ་དུ་སོང་ཞིང་ཀ་རའི་བདེན་དཔང་ལ་གཅིན་པ་ཁྱེར་བ་བཞིན་དུ་ཕྱི་
76



བོད་ཡིག་གི་དཔེ་ཀློག་མྱོང་ཚོར《དགེ་ཆོས་ཀྱི་ཀླུ་སྒྲུབ་དགོངས་རྒྱན》
ནང་ཕན་ཚུན་ངོ་འཕྲོད་ཀྱིན་མེད་པ་དང་། ཨ་སྔགས་ཚེ་བཀྲ་སོགས་ཀྱིས་ཀྱང་གང་
ལའང་མི་འགལ་བ་ཞིག་བྲིས་ཏེ་སྒྲུབ་འདུག་ནའང་། སྐྱེས་བུ་སྒེར་གྱི་རིང་ལུགས་ཅེས་
པ་ཤི་སོང་བ་དང་གཉིས་སུ་མེད་དོ། ། ཕྱི་སྡོད་པ་ཧོར་གཙང་འཇིགས་མེད་ཀྱི《དྲང་
བདེན་གྱིས་བསླུས་པའི་སློང་མོ་པ)དེ་དགེ་ཆོས་ཞིབ་འཇུག་ཐད་ཀྱི་རྒྱལ་ཁ་ཆུང་ངུ་ཞིག་
ཡིན་ཤག་ཤག་ཀྱང་། རིག་པ་སྟོང་ཉིད་ཀྱི་སྐོར་ལ་ཐུག་དུས་ཁོས་ཀྱང་ལྡབ་ལྡིབ་ཅིག་ལས་
ཤོད་ཀྱིན་མི་འདུག་ལ། ལན་གྲུ་ཡི་མེ་ལྕེ་སོགས་ཀྱིས་ཀྱང་ངོས་གཅིག་ནས་སྐྱ་ཐིག་ཕྲ་
མོ་ཞིག་བྲིས་ཟིན་ནའང་ཟབ་མོའི་སྐོར་ལ་འཕྲད་དུས་སྒོ་གང་ནས་འཛུལ་དགོས་པའང་
ཤེས་ཀྱིན་མེད་པ་འདྲ། རེབ་གོང་པ་རྡོ་རྗེ་རྒྱལ་སོགས་ཀྱིས་ནི་ལོ་ཚིགས་དང་ཕེབས་
བཞུད་ཀྱི་སྟེང་ནས་གསལ་ཁ་ཆེ་ཞིག་བཏོད་ཟིན་ཀྱང་། སྔར་བཞིན（ཀླུ་སྒྲུབ་དགོངས་
རྒྱན》གྱི་ཐོག་ལ་བབས་དུས་ཁ་སྐམ་པོ་ཨ་མྱེས་བྲག་དཀར་ལས་ཅི་ཡང་མ་རེད། གཞན་
ཡང་། རྙིང་ཕྱོགས་ཀྱི་བླ་རྒན་རེ་འགའ་ཚད་ངེས་ཅན་ཞིག་ནས་ཐག་ཉེར་བཏུད་ཙམ་
བྱས་ཡོད་ནའང་། བཤད་བཤད་པའི་འཕྲོར་རང་རང་གི་གྲུབ་མཐའ་ཙམ་པོ་སྒྲུབ་བྱེད་དུ་
བཏང་སོང་བ་ནི་ཁོག་ནས་ཕམ་ཨང་། གོང་དུ་སོང་བའི་ཁོ་བོའི་སྐད་ཆ་དེ་དག་ཀྱང་ཀླུ་
སྒྲུབ་དགོངས་རྒྱན》ལས་སོར་གང་མི་གཟུར་བའི་ངེས་པ་ཁྱོན་ནས་མེད་ཀྱང་། རྩ་བའི་
ཆ་ནས་ཅིས་ཀྱང་འཛོལ་འགོངས་ཐེབས་མི་སྲིད་པ་ནི་གཞུང་རང་ངོས་ཀྱི་སྐད་ཆ་འགའ་
ཞིག་གིས་ཧ་ཅང་སླ་པོར་མཚོན་ཏེ། དཔེར་ན། འཇིག་རྟེན་འདིར་ཇི་སྲིད་གནས་པ་དེ་
སྲིད་དུ་རྫུན་ལ་ཡིད་ཆེས། རྫུན་ལ་བློ་གཏད། རྫུན་གྱི་སྟེང་དུ་རྣམ་གཞག་སྣ་ཚོགས་བྱེད་
ནས་སྡོད་པ་ལས་གཞན་ཅི་བྱེད། ཅེས་པ་དང་། འཁོར་བའི་ཡུལ་འདིར་ཇི་སྲིད་གནས་
– 77 =



སོ་སྐྱེས་སྐད་སྒྲ།
པ་དེ་སྲིད་དུ་ཐག་བཅད་ཚད་ཐམས་ཅད་ཡིད་བརྟན་མེད་པའི་བློ་འདི་ལ་ཡིད་བརྟན་བྱས་
ནས་ཐག་གཅོད་པ་ཙམ་ལས་ཐབས་གཞན་ཅི་ཡང་མེད། ཅེས་པ་དང་། ཡང་དག་པའི་
ལྟ་བ་ལ་ཡང་། སྨྲ་བསམ་བརྗོད་འདས་ཤེས་རབ་ཕ་རོལ་ཕྱིན་དང་སོ་སོ་རང་རིག་ཡེ་
ཤེས་སྤྱོད་ཡུལ་བ། ཞེས་རྣལ་འབྱོར་པ་རང་གི་བསམ་ཚུལ་ཞིག་དང་། ཡོད་པ་མིན་ན་
མེད་པ་ཡིན་དགོས། མེད་པ་མིན་ན་ཡོད་པ་ཡིན་དགོས། ཞེས་ཆོས་ཀྱི་དབྱིངས་སོགས་
ཇི་འདྲ་ཞིག་ཡིན་ཀྱང་ཡོད་མེད་གཉིས་ཀྱི་མངའ་འབངས་སུ་འདུ་དགོས་སོགས་མཁས་
པའི་སྙན་གྲགས་བ་དན་དཀར་པོ་སྲིད་མཐའི་དབར་དུ་སྒྲོགས་པ་དག་ཀྱང་མེད་དུ་མི
བ་ལགས། ཞེས་པ་སོགས་དང་། ཁྱད་པར་དུ་ཀླུ་སྒྲུབ་དགོངས་རྒྱན》ལས་ཐོན་པའི།
རིག་པ་ལ་དེ་ལས་རྣོ་བ་མེད་ཅིང་ཚ་དང་འཁོར་གསུམ་འབུམ་གྱི་གཟེར་སྡོམ་གཅིག་པུ་སྟེ་
ཚིག་ལ་སྒྲ་དང་རོལ་དབྱངས་ཀྱི་སྙན་ཆ་དགུ་འགྱུར་གྱིས་ལྡན་ཞིང་དོན་ལ་གླེགས་བམ་
སྟོང་ཕྲག་གི་མཚན་མཚོན་ངང་འུབ་ཀྱིས་འདུ་བ། ཁ་རུ་བྱང་ཡང་བློ་ལ་འཆར་དཀའ་
བ། བརྡ་དོན་ཤེས་ཀྱང་རྒྱུད་ལ་སྦྱོར་ཁག་པ། ཡིག་འབྲུ་ངེས་ཀྱང་ནང་སྙིང་ལོན་དཀོན་
པའི་ཐ་སྙད་ཚད་གྲུབ་འཇོག་ལ་བློ་མ་བདེ་སོགས་ལ་སྲིད་ཞེང་དང་གདགས་སྲིབ་མཉམ་
དུ་འཕིགས་ཏེ། འཕྲེད་ཐུར་དང་ཕྱི་ནང་ལྷན་དུ་བསྣལ་ཏེ། རྒྱུངས་པ་དང་ཚིགས་མིག་
གཅིག་ཏུ་བཅོམ་སྟེ། རགས་པ་བརྗོད་བྱ་རྗོད་བྱེད་ནས་བཟུང་སྟེ་ཕྲ་བ་དབྱངས་དང་ཚེག་
ཤད་དབར་དུ་རྣ་བས་ཉན་ན་གོ་ཐག་ཆོད་པ་ཞིག་དང་མིག་གིས་བལྟས་ན་མཐོང་ཐག་ཆོད་
པ་ཞིག་དང་ལག་པས་རེག་ན་ཟིན་ཐག་ཆོད་པ་ཞིག་འདྲིས་པར་བྱས་ན་ནི། ཁོ་བོའི་
དཀྲུགས་བཤད་འདི་ཀུན་ཀྱང་མ་ངོ་བུ་ངོ་འཕྲོད་ཅིང་འཕལ་ཀ་ལྷ་རྐང་འགྲིག་ཅིང་ཚོན་
78



བོད་ཡིག་གི་དཔེ་ཀློག་མྱོང་ཚོར—དགེ་ཆོས་ཀྱི་ཀླུ་སྒྲུབ་དགོངས་རྒྱན》
རིས་དབྱིབས་བཟོ་མཐུན་པའི་སྐབས་ཤིག་ནི་ཅིས་ཀྱང་བསླེབ་འོང་ལ།
དེ་དུས་ལ་ནི། ཁྱོད་ཀྱིས་རིག་པ་སྟོང་ཉིད་ཀྱི་བདེན་པ་ལག་མཐིལ་ནས་རྙེད་ཡོད་ཅིང་
འཇིག་རྟེན་འཚོ་གནས་ཀྱི་ཤེས་རབ་ཀྱང་ཞར་ཞོར་དུ་ལོན་ཡོད་པས། ལག་པ་བྲང་གར་
བཞག་ནས་བསམ་བློ་ཞིག་གློད་པར་གྱིས་དང་། སྔ་ན་མེད་པའི་ཡིད་ཡུལ་གྱི་མཐོང་ལམ་
ཞིག་གསར་དུ་ཕྱེ་འོང་བ་ནི་གོར་མ་ཆག་གོ །
2008.76 ལ་སྦྱར། 200812.29 ལ་སྤེལ།
- 79 -



སོ་སྐྱེས་སྐད་སྒྲ། །
བོད་ཡིག་གི་དཔེ་ཀློག་མྱོང་ཚོར《མི་ལ་རས་པའི་རྣམ་མགུར》
རུས་པའི་རྒྱན་ཅན་ནམ་གཙང་སྨྱོན་ཧེ་རུ་ཀའམ། སངས་རྒྱས་རྒྱལ་མཚན་ལགས་ནི།
སྤྱི་ལོ1452ལོར་སྐྱེས་པའི་བོད་རང་གི་བྱིས་པ་སྣབས་ལུག་ཅིག་རེད། རྩོམ་རིག་གི་བག་
ཆགས་སྟེས་དབང་སད་པའི་གྲུབ་མཐའ་བཀའ་བརྒྱུད་པའི་མི་ཕོ་རྩོམ་དགའ་ཞིག་རེད། སྤྱི་
ལོ1507ལོར་དམྱལ་བར་ཕྱིན་པའི་བོད་རང་གི་ཤི་བོ་སྒྲུང་གཏམ་ཅན་ཐོག་མ་རེད། སོ་
སོའི་བརྩམས་ཆོས་ཁྲོད་ཀྱི་མི་སྣ་དངོས་ཡོད་ལྟར་གྱུར་ཅིང་རང་ཉིད་ལྷ་སྒྲུང་བཞིན་ཡལ་
བའི་འཛམ་གླིང་གི་མཚར་མི་ཡན་གར་བ་ཞིག་རེད། ཁོང་ནི་བོད་ཡུལ་དུ་རྒྱ་གར་པ་
དབྱུག་པ་ཅན་གྱི་རྩོམ་སྲོལ་མ་དར་སྔོན་གྱི་གཉུག་མའི་རང་བཞིན་གྱི་སྙན་ངག་པ་གཅིག་
པུ་དེ་རེད། ད་དུང་མ་སྐད་མ་ཡིག་ལ་ལག་ཐོགས་མེད་པའི་རི་སུལ་གྱི་ཆོས་པ་གདོང་
དམར་ཅན་དེའང་རེད།
རྒད་པོ་འདིས་མི་ལ་རས་པར་འབོད་པའི་སྤྱིར་བཏང་གི་ཆོས་ལུགས་པ་ཞིག་མཐོང་
སྣེར་བླངས་ཏེ་བཙོག་ཏུ་བཅུག འགྲོ་རུ་བྱས། རྣ་བ་ཇེ་ཆེར་བདལ། སྣ་གདོང་ཇེ་རིང་
འཐེན། བྱུང་རིམ་གྱི་གཏིང་ལ་དབྱུགས། གཏམ་རྒྱུད་ཀྱི་ཟབས་ལ་བསྐྱལ། ཕྱིར་ཞིང་
ཆོས་ལུགས་ཀྱི་ཉག་ཐག་ཕྲ་སྦོམ་རིང་གསུམ་མི་ལ་རས་པར་འབོད་པའི་རྩོམ་རིག་ཁྲོད་ཀྱི་
མི་སྣ་འདིའི་ཤ་པགས་ལ་བྲེས། རྩ་རྒྱུས་ལ་བཀྲམ། གློ་མཆིན་ལ་སྦྲེལ། རུས་ཚིགས་ལ་
མདུད་དེ་ལས་ཡར་མར་བཅོ་བརྒྱད་བྱེད་དུ་བཅུག དོན་བཟང་ངན་བཅོ་བརྒྱད་བསྒྲུབ་ཏུ་
80



བོད་ཡིག་གི་དཔེ་ཀློག་མྱོང་ཚོར—《མི་ལ་རས་པའི་རྣམ་མགུར》
བཅུག དགའ་སྡུག་གི་སྐུད་སྣེ་གཅུས་ལོག་སྤུ་འཛིང་བློས་མི་ལྕིགས་པ་འབའ་ཞིག་བྲིས་
པར་མཛད་དོ། །
དེ་ཡང་མཐོང་རེག་འཛིན་དུ་ཡོད་པའི་འཚོ་བའི་ཕྱེ་སྡོར་ཆུ་གསུམ་གྱི་བསྟར་ལ་
བརྒྱུས། ཧྲིལ་པོར་བསྒྲིལ། འབས་ཀྱིས་བསྡམས། ཡང་སྨྲ་བསམ་བརྗོད་དུ་མེད་པའི་
སེམས་བྱུང་དགུ་དགུ་གྱ་གཅིག་གི་རྡང་ལ་བརྟོལ། ཚོར་བ་དང་ཚོར་བའི་དབར་ནས་གློག་
འཁྱུགས་སུ་བཅུག ཐོག་བརྒྱབ་ཏུ་བཅུག སྐད་ཆ་དང་སྐད་ཆ་ཡོངས་རྫོགས་སྤོ་སྐྱོད་
ཅན་རྐྱང་དུ་བྱས། མིང་ཚིག་གི་གྲུ་མོས་འཕུད་རྡེག་བྱེད། བྱ་ཚིག་གི་རྐང་པས་རྡོག་
འཕྲ་འཕེན། ཐ་སྙད་ལ་ཁ་མིག་བཏོད་ཅིང་ཕྲད་དང་རྣམ་དབྱེ་མ་ལུས་གསོན་པོ་དབང་རྩ་
འཕག་འཕག་དང་དྲོན་མོ་ཁ་རླངས་ཐོལ་ཐོལ་དུ་གྱུར་པར་མཛད་པས། བོད་མི་རྣམས་
དར་ཅིག་ཧོན་ཐོར། རེ་ཞིག་མགོ་རྨོངས། ཅི་འདི་མེད་པར་མི་ལོ་ཆིག་སྟོང་སུམ་བརྒྱ་ཙམ་
གྱི་རིང་གཏམ་རྒྱུད་ཁྲོད་ཀྱི་མི་སྣ་ཞིག་སྐྱབས་སུ་བསྟེན་ཞིང་མགོན་དུ་བཀུར་ཞིང་ལྷ་རུ་
སྙམ་པའི་ཚོད་འདིར་བརྒྱབ་པ་ཡིན་ཨང་།
སྐུ་ཞབས་རུས་པའི་རྒྱན་ཅན་ལགས་ཀྱི་འཐུས་ཚབ་བརྩམས་ཆོས། དུས་རབས་བཅོ་ལྔ་
པའི་རྟིང་སོར་དབྱངས་ཡིག་དང་གསལ་བྱེད་ཀྱི་གཟུགས་སུ་ཐོན་པའི་ཡི་གེའི་མཛད་པ་
རླབས་ཆེན(མི་ལ་རས་པའི་རྣམ་ཐར》ཞེས་པའི་དཔེ་པོད་འདི་ལ་སྔ་ཕྱིར་ཤིང་པར་རིགས་
མི་འདྲ་བ་འགའ་ཙམ་མཆིས་ཤིང་། དེའང་ལྷ་ས་དང་སྡེ་དགེ་དང་དིང་རི་དང་པེ་ཅིན་
སོགས་ཀྱི་སྟེ། དེང་སྐབས་བོད་མི་རྣམས་ཀྱི་ཁྱིམ་ཕུག་ཏུ་བཤམས་ཤིང་དད་ཕྱག་གིས་
མཆོད་ཀྱིན་པ་ནི་སྡེ་དགེའི་པར་མ་གཞིར་བཟུང་ཀྱིས་བསྒྲིགས་པ་དེ་ཡིན་ཚོད་རེད།
81



སོ་སྐྱེས་སྐད་སྒྲ།
བརྩམས་ཆོས་འདིར་ད་སྔ་ཡན་ཆོད་དུ། རྒྱ་ནག་དང་སོག་པོ་དང་ཧྥ་རན་སི་དང་ཉི་
ཧོང་དང་དབྱིན་ཇི་དང་ལ་ཏིང་སོགས་ཀྱི་སྐད་དུ་བསྒྱུར་ཞུས་མཛད་ཡོད་ཅིང་། དེའི་
ཁྲོད1951ལོར་དབྱི་ཝུན་ཚི་དང་ཟླ་བ་བསམ་འགྲུབ་ཟུང་གིས་བསྒྱུར་ཅིང་དབྱིན་ཇིའི་
རྒྱལ་ས་ལུན་ཏིན་ལ་པར་དུ་བསྐྲུན་པའི་དབྱིན་ཡིག་གི་འགྱུར་གཞི་དེ་ཅུང་སྐད་གྲགས་ཆེ་
བར་བཤད་མོད། དེ་དག་གང་ཡང་མ་ཡིག་གི་དོན་ཇི་བཞིན་དང་ཆ་ཚང་དང་ཡོངས་
རྫོགས་ཤིག་ཐོན་ཨེ་ཡོད་ཁོ་བོར་སོམ་ཉི་ཆེ་སྟེ། རྒྱུ་མཚན་ནི། ལོ་འདི་ཚོར་རྒྱ་འགྱུར་མའི་
（མི་ལ་རས་པའི་རྣམ་ཐར》གྱི་འཁྲུལ་སྐྱོན་བསལ་བའི་རྩོམ་ཡིག་མང་ཞིག་མཐོང་བ་དང་།
དེ་དག་ལས་ཧ་གོ་བ་ལྟར་ན། རྒྱ་ཡིག་གི་འགྱུར་རྩོམ་མང་ཤས་ནི་ཁྲལ་འགྲོ་སླ་བཅོས་དང་
དོན་ལོག་བརྡ་ནོར་རང་ཡིན་པ་ལབ་མེད་དུ་འདུག་ཅིང་། དེ་བས་ཀྱང་། བློ་ཡིད་གྲང་ཤུམ་
ཤུམ་མི་བྱེད་ཐུ་མེད་གཅིག་ཡོད་པ་ནི། སྐད་རིགས་གཞན་གྱི་འགྱུར་ཡིག་ཕལ་ཆེར་ཞིག་
རྒྱ་ཡིག་ཙམ་ལ་གཞི་ཁུངས་བཅོལ་ནས་བསྒྱུར་སྐད་འདུག་པས། རེ་ཞིག་ཙམ་ལ་ཁོ་རང་
ཚོས་ཡུལ་བྲག་དཀར་རྟ་སོ་ཁྱི་སོ་རུ་བཏང་མེད་པའི་ཁུལ་བྱེད་ལས་ཆེ་ནའང་། བསམ་བློ་
བག་རེ་བཏང་ན། སྤུ་སེར་དེ་ཚོས་བཤོས་འོར་མ་གྲུ་གསུམ་སྤྱོད་ཁང་དུ་གོ་མེད་པའི་རྒྱུ་
མཚན་ཉག་ཙམ་ཡང་སྟོན་རྒྱུ་ག་ལ་ཡོད། ལྷག་པར་དུ། ཆོས་རྣམས་ཟད་སར་སྐྱོལ་ཞེས་པ་
ནས་རིག་པ་ཟངས་ཐལ་དུ་གྱུར་ཅེས་པའི་དབར་གྱི་བརྡ་དོན་དང་འབྲུ་ཚིག་དེ་དག་ཁོ་པ་
ཚོས་འབར་རྫས་སམ་ཁོ་ཧྥེ་གང་རུང་དུ་བསྒྱུར་བཞག་ཨེ་ཡོད་ཁོ་བོ་དོགས་པ་ཚད་མེད་ཟ་
ཡི་འདུག
སྐུ་ཞབས་རུས་པའི་རྒྱན་ཅན་ལགས་ཀྱི་འཐུས་ཚབ་བརྩམས་ཆོས། སྐོར་ཚོ་ལྔ་བཅུ་ང་
82



བོད་ཡིག་གི་དཔེ་ཀློག་མྱོང་ཚོར 《མི་ལ་རས་པའི་རྣམ་མགུར》
བདུན་དང་ཚན་པ་ལྔ་བརྒྱ་ལྷག་ཡོད་པའི་བཅད་ལྷུག་སྤེལ་མའི་རིག་བྱེད། བོད་ཀྱི་རྣམ་
ཐར་ལྐུགས་པ་མང་པོའི་ནང་གི་ཁ་གྲག་ཤེས་པ་གཅིག་པུ། གངས་རིའི་བསྟན་བཅོས་སྐམ་
པོ་དག་གི་ཁྲོད་གུད་ན་མེད་པའི་གཤེར་ཁུའི་ཚབ་བྱེད། རྐང་རྐྱང་ལག་རྐྱོང་བྱེད་པའི་
ཡི་གེ་རྒོད་པོ། ས་ངུ་རྡོ་ངུ་རྒྱག་པའི་གཙུག་ལག་དྲེད་པོ། ཀུན་གྱིས་གོ་ནའང་ཡོངས་
ཀྱིས་མི་རྟོགས་པའི་མི་ལ་རས་པའི་རྣམ་ཐར》འདི་ནི། རྩོམ་རིག་བྱུང་འཕེལ་གྱི་ཆོས་ཉིད་
དང་སྦྲགས་ཏེ་བཤད་དུས། སྐབས་དེར་བོད་རང་སའི་བྲན་གཡོག་ལམ་ལུགས་ཀྱི་འབྲས་
སྐྲན་ཇེ་སྦོས་སུ་འགྲོ་བཞིན་པའི་ནང་རྐྱེན་བག་ལ་ཞ་བ་གང་དག་དང་། ཆོས་པའམ་བྲན་
བདག་རྣམས་ཀྱིས་རང་གི་དབང་སྒྱུར་གོ་གནས་ཇེ་བརྟན་དུ་གཏོང་བ་སོགས་ཀྱི་ཆེད་དུ་
རྣམ་ཐར་དང་ལོ་རྒྱུས་མང་པོ་རྩོམ་འབྲི་བགྱིས་པའི་ཕྱི་རྐྱེན་ཁ་ལ་ཡེངས་པ་དེ་སོགས་ཀྱིས་
བརླབས་ཡོད་པ་ལྟ་ཅི་སྨོས་ཏེ། རྒྱུ་དེ་དང་རྐྱེན་དེ་འདྲ་ནི་བརྩམས་ཆོས་འདིའི་རྒྱབ་ལྗོངས་
ཀྱི་ཚོན་འོད་གཙོ་བོ་ཡིན་པར་ཁོ་བོ་ཡང་ཤིན་ཏུ་འཐད་མོད་ཀྱང་།
ཝང་ཡའོ་ལགས་ཀྱིས། བོད་ཀྱི་དབང་སྒྱུར་པས་རྒྱ་ནག་གི་རིག་གནས་མཁན་མང་
པོ་ཁོ་ཚོའི་སྲིད་གཞུང་ལས་ཁུངས་ནང་དུ་གདན་དྲངས་ཏེ་ཡིག་རིགས་ཀྱི་བྱ་བ་ལས་སུ་
བཅུག་སྟབས། རྒྱུག་ཆུའི་ཤུལ་དུ་ཡུར་བ་རང་ཤུགས་སུ་ཆགས་པའི་དཔེ་ལྟར། རྒྱའི་རིག་
གནས་ཀྱི་ཤན་བོད་ལ་ངམ་ངམ་ཤུགས་ཀྱིས་ཞུགས་པའི་རྐྱེན་གྱིས། ལོ་རྒྱུས་དང་རྣམ་ཐར་
གྱི་རྩོམ་ཚད་ལྡན་མང་པོ་རང་བཞིན་དུ་བྱུང་།”ཞེས་པ་སོགས་མི་རིགས་ཆེན་པོའི་ཕོ་ཚོད་
དང་སྣང་བ་ཙམ་པོ་ང་རྒྱལ་དུ་འཁྱེར་བ་ནི་ཅུང་ཐལ་དྲགས་ཞིག་པ་སྟེ། དུས་དེ་ཤེད་དང་
༧ ཝང་ཡའོ་ནས་བྲིས་པའི་མི་ལ་རས་པའི་རྣམ་མགུར་གྱི་དཔྱད་གཏམ་ཞེས་པར་གསལ།
- 83



སྐབས་དེ་ཤེད་དུ་བོད་ཀྱི་རིག་གནས་དང་ཆབ་སྲིད་ཀྱི་གནས་སྟངས་ག་འདྲ་ཡིན་པ་ཚང་
མས་ཤེས་ཏེ། རྣམ་པ་ཀུན་ཏུ། རྒྱ་ཤན་བོད་ལ་ཞུགས་ཐུབ་པའི་ཡུས་ཅི་ཡང་ལབ་རྒྱུ་མེད་
པ་ནི་ལོ་རྒྱུས་ཀྱི་སྒང་ལ་བལྟས་ན་ཁྲ་ཤིག་ཤིག་ཡིན་ཨང་། བརྡ་སྐད་ཀྱི་ཟབས་ནས་བསྡུར་
ན་གསལ་ཐིང་ཐིང་རེད་ཨང་།
སྐུ་ཞབས་རུས་པའི་རྒྱན་ཅན་ལགས་ཀྱི་འཐུས་ཚབ་བརྩམས་ཆོས། （མི་ལ་རས་པའི་
རྣམ་ཐར》ཞུ་པ་འདི་ནི། བསྟན་བཅོས་དེའི་ས་ལེ་འོད་དང་ཁ་ཐོར་སྣ་ཚོགས་ཀྱི་སྐོར་
སོགས་ཞེས་པའི་མཇུག་ཏུ་ཁ་གསལ་པོས་བསྟན་པ་ཇི་བཞིན། ཐུགས་སྲས་སམ་བུ་ཆེན་
ནམ་ཉ་མའམ་སློབ་བུ་རྣམས་ཀྱིས་ཡི་གེར་བཀོད་པ་སྟེ། གནད་འདུས་ཤིང་རྗེན་ལྷན་ནེར་
བཤད་ན། རུས་པའི་རྒྱན་ཅན་ཁོང་གིས་མི་ལའི་རྣམ་མགུར་དུ་གྲགས་པའི་ཟེར་ལོ་ཐོས་
ལོ་ཙམ་པོ་རྒྱུ་ཆར་བཏུས་ཤིང་། བཀའ་བརྒྱུད་བསྟན་པའི་རུ་དར་ཆེན་པོ་ཕྱོགས་བཅུར་
གཡོ་བ་དགོངས་ཡུལ་དུ་དམིགས་ཏེ། ཉིན་ལ་བསམས་ཤིང་བསམ། མཚན་ལ་བསྡུར་ཞིང་
བསྡུར། གཉིད་བཅག་ཟས་བརྗེད་ཀྱི་བགྱི་བ་དྲག་པོ་ལྷུར་དུ་བླངས་ཤིང་། མི་བུའི་རྣམ་
དཔྱོད་ཀྱི་རྩལ་རྒྱ་མ་ལུས་ཁོང་ནས་སྤྲུགས་ཏེ། མནོ་བསམ་གྱི་མུ་ལ་མནོ་བསམ་མཐུད་དེ་
དུས་རིང་ལོ་ཟླ་ཟད་ཟད་ཀྱི་མཐར་ལ་བརྩམས་ཆོས་རིལ་བོ་འདི་ཉིད་གངས་རིའི་ཞིང་ལ་
འོད་འཚུབ་བེར་བཞག་སོང་བ་ཞིག་རེད།
ཞར་བྱུང་ནཱ་རོ་བོན་ཆུང་གི་སྐོར།
ལར་ཆོས་ལུགས་ཕན་ཚུན་དབར་གྱི་འཐབ་རྩོད་ནི་བསྐལ་པ་ཡ་ཐོག་ནས་བཟུང་རྒྱུན་
མ་ཆད་པའི་ལོ་རྒྱུས་ཀྱི་སྣང་ཚུལ་ཞིག་རེད། སྣང་ཚུལ་དེས་རྩོམ་རིག་སོགས་སྟེང་གི་
- 84 -



བོད་ཡིག་གི་དཔེ་ཀློག་མྱོང་ཚོར(མི་ལ་རས་པའི་རྣམ་མགུར》
བཀོད་པ་གཞན་དག་ལའང་རས་ལ་སྣུམ་གྱིས་ཟིན་པ་ལྟར་ཁྱབ་བཞག་ཡོད། སྐུ་ཞབས་
རུས་པའི་རྒྱན་ཅན་ལགས་ཀྱི་འཐུས་ཚབ་བརྩམས་ཆོས། （མི་ལ་རས་པའི་རྣམ་ཐར》
ནའང་སྣང་ཚུལ་དེ་ཉིད་སློག་སྤུའི་གསེབ་ཀྱི་ཤིག་བཞིན་དུ་བརྡོལ་ཡོད་པ་སྟེ། འུ་ཅག་གི་
གླིང་སྒྲུང་འབྲི་མཁན་ཚོས་གེ་སར་རྒྱལ་པོ་ཁོ་ན་དཔའ་བ་དང་མཛངས་པ་དང་དེས་པ་
སོགས་ཀྱི་མ་དཔེ་འབའ་ཞིག་བྱེད་པ་ལྟར། རུས་པའི་རྒྱན་ཅན་ལགས་ཀྱི་སྨྱུག་སྣེར་ཡང་
བན་བོན་རུས་འཁྱེར་གྱི་ཆགས་སྡང་ནི་ཀྱུ་རུ་ལུགས་སུ་འཁོར་གྱིན་ཡོད་པ་རེད།
དྲང་པོར་བཤད་ན། སངས་རྒྱས་པའི་ལུགས་འདི་དར་བ་ནས་བོན་པོའི་ཆོས་ལུགས་
ཀྱི་ལྟེ་སྙིང་ལ་ཆག་གྲུམ་ཤོར་ཞིང་མཐའ་ཤན་ལ་སེར་ཁ་ལྷུང་བ་སྨོས་མ་དགོས་ཏེ། དང་པོ་
ཙམ་ནས་རྗེ་ཡིས་བན་བོན་སུ་བདེན་གྱི་རྩོད་པའི་གཡུལ་བཤམས་སྐད་ནས། མཐར་སོག་
སྙིགས་ཞུགས་ལ་བཏབ་པ་བཞིན་དུ་བོན་རྣམས་རྩ་བ་ནས་ཕམ་ཞུམ་དུ་གྱུར་ཅེས་པ་གང་
ཡིན་ཡང་རུང་སྟེ། མདོར་དེད་ན། ཡུལ་རྒྱ་གར་སོགས་ནས་ཐོན་པའི་སངས་རྒྱས་པ་པད་
འབྱུང་སོགས་ཀྱི་སྣང་མི་སྣང་མཚམས་ཀྱི་དགྲ་སྟ་བསྐོར་སྟངས་དང་གསལ་མི་གསལ་
དབར་གྱི་སྐྱོགས་ཆེན་འཕེན་ཚུལ་ཞིག་ཅི་ལ་མིན་ཨང་།
ཁོ་བོས་འདིར་ཅིས་ཀྱང་ན་རོ་བོན་ཆུང་མི་ལ་རས་པ་ལས་རྒྱལ་དགོས་ཟེར་བའི་དོན་
མ་ཡིན་མོད། གལ་ཏེ་རྣམ་ཐར་འདི་ཉིད་བོན་པོ་ཞིག་གིས་བོན་ལུགས་སུ་བྲིས་པ་ཡིན་པར་
ཆ་བཞག་ན་ནི། མི་སྣ་གཙོ་བོ་མི་ལ་རས་པ་ཡིན་དགོས་པའི་ཨུ་ཚུགས་བྱེད་ས་ཁྱོན་ནས་
མེད་ལ་ནཱ་རོ་བོན་ཆུང་ཡང་འདི་འདྲའི་ལྐུགས་རྟགས་ཚ་པོ་ཅན་ཞིག་ག་ལ་ཡིན་གྱི་རེད།
འོན་ཀྱང་། ཁས་མི་ལེན་ཐབས་མེད་དུ་གྱུར་པ་ཞིག་ནི། བོན་པོ་སོགས་གྲུབ་མཐའ་གཞན་
- 85



སོ་སྐྱེས་སྐད་སྒྲ།
གང་ལའང་རུས་པའི་རྒྱན་ཅན་ལྟ་བུའི་ཡི་གེའི་ཐབས་རྩལ་ལ་དབང་ཕྱུག་པ་ཞིག་ད་སྔའི་
དབར་བྱོན་མ་སོང་བ་དེ་རེད། སྤྱིར་བརྩམས་ཆོས་ལ་བརྩམས་ཆོས་ཀྱི་ཚོད་དུ་བལྟས་པ་
ཡིན་ན་ནི། རུས་པའི་རྒྱན་ཅན་ཁོང་གིས་དེ་ལྟར་བྲིས་པ་ཡེ་མི་སྐྱོན་ཏེ། དཔྱད་བརྗོད་པར་
དཔྱད་པ་བརྗོད་སའི་བར་སྟོང་ཡོད་ཅིང་། ལྷག་ཏུ་རྩོམ་རིག་ཁྲོད་ཀྱི་མི་སྣ་ཞིག་ཏུ་ངོས་
བཟུང་སྟེ་བརྟགས་ན་ནི་དེ་ཙམ་གྱི་གནོད་ཆ་ཐལ་དྲགས་པ་རང་མ་ཡོད་ཀྱང་། བདག་
རང་ཡིད་ཁོང་དུ་ཆུད་དེ་སྡོད་མི་བཟོད་དོན་ནི། ད་ལྟའི་དབར་བོད་མི་རྣམས་ཀྱིས་དངོས་
གནས་དྲང་གནས་ནཱ་རོ་བོན་ཆུང་ཞེས་པ་ཞིག་ཕམ་སོང་བ་གཞིར་བཞག་གིས། བོན་
རྣམས་སངས་རྒྱས་པའི་ལུགས་དང་བསྡུར་ན་ཤིན་ཏུ་ཉམ་ཆུང་དང་ཀུ་ཐུག་ཅིག་རེད་སྙམ་
པའི་བྱིས་པའི་ལུགས་ཀྱི་འདར་ཚུགས་དང་ཀྱལ་ཀྱོལ་འདི་ལ་ཡིན།
ཁོ་བོ་ཆོས་ཀྱི་ལུགས་ཀུན་ལ་རྩིས་ཆེན་མི་བྱེད་མཁན་ཞིག་ཡིན་པའི་ཆ་ནས། བན་
བོན་གང་ཡང་འོད་འབར་འབར་གྱི་ཕུང་བོ་ཞིག་རེད་ཟེར་མི་དགའ་མོད། རྣམ་པ་ཀུན་
ཏུ། སྲིད་གཞུང་གི་རྒྱབ་རྩ་དང་རྩོམ་རིག་གི་བློས་བསླངས་ཙམ་ལ་བརྟེན་ཏེ་རིང་ལུགས་
གཞན་དག་རྩ་བ་ནས་ཚར་གཅོད་བྱེད་པའི་སངས་རྒྱས་པའི་ལུགས་འདིར་ཅུང་ཞིག་གུ་
ཡངས་བྱེད་ཁག་པོ་རེད། དེ་ལས་ཀྱང་། བརྩམས་སྒྲུང་ནང་གི་མི་སྣ་དང་ངག་སྒྲོས་ཁྲོད་
ཀྱི་རྒྱལ་ཕམ་ཡོངས་རྫོགས་ཀྱང་དེ་དེ་བཞིན་རྐྱང་དུ་སྙིང་ལ་ཉར་བའི་བོད་ཀྱི་མཁས་རྒན་
རྣམས་ལ་འཁོན་སྙིང་ན་པོ་སྐྱེ་ཡི་འདུག
འདིར་འུ་ཚོས་རྣལ་འབྱོར་གྱི་དབང་ཕྱུག་ཆེན་པོ་རྗེ་བཙུན་མི་ལ་རས་པར་གྲགས་
པས་ནཱ་རོ་བོན་ཆུང་གངས་ཏི་སེ་ནས་ཡུལ་སྤྲུགས་ཤིང་ཐུབ་ཚོད་བྱེད་སྒང་གསུངས་པའི་
- 86 -



བོད་ཡིག་གི་དཔེ་ཀློག་མྱོང་ཚོར 《མི་ལ་རས་པའི་རྣམ་མགུར་
མགུར་ཚན་གཅིག་ལ་བལྟ་འགྲོ ། དེར་རྗེ་བཙུན་ན་རེ། འཛམ་གླིང་རི་རྒྱལ་ཏི་སེ་
འདི། །སྤྱིར་སངས་རྒྱས་བསྟན་འཛིན་ཐམས་ཅད་དབང་། །སྒོས་མི་ལ་རྒྱུད་པར་བཅས་ལ་
དབང་། །ཁྱེད་ལྟ་ལོག་ཅན་གྱི་བོན་པོ་རྣམས། །དམ་ཆོས་བྱེད་ན་ཀུན་ལ་ཕན། །མི་བྱེད་
རྫུ་འཕྲུལ་ང་ཆེ་བས། །ཡུལ་ཕྱོགས་ས་ཆ་གཞན་དུ་སོངས། །བོད་ཀྱི་རྣལ་འབྱོར་རས་པ་
ངས། །བོན་པོ་ཆོས་ནི་ཕམ་བྱས་ཏེ། །ཐུབ་བསྟན་སྒྲུབ་རྒྱུད་ཉིན་མོར་བྱས། །ཅེས་པའོ། །
དེས་ན་བོད་ཀྱི་ཤེས་ལྡན་པ་ཁྱེད་ཅག་ནི་ཇི་ལྟར་དུ་དགོངས་སམ། དོན་དམ་དུ་ནཱ་རོ་བོན་
ཆུང་རྒྱལ་ལམ་མི་ལ་རས་པ་རྒྱལ། དོན་དམ་དུ་གཤེན་རབ་སྟོན་པ་ཕམ་མམ་རྣམ་འདྲེན་
ཐུབ་པ་ཕམ། དོན་དམ་དུ་མི་ལ་རས་པ་མཚར་རམ་རུས་པའི་རྒྱན་ཅན་མཚར།
20I0.2.20
87



སོ་སྐྱེས་སྐད་སྒྲ།
བོད་ཡིག་གི་དཔེ་ཀློག་མྱོང་ཚོར—《དམའ་འབྲིང་སློབ་མའི་བསླབ་གཞི》
རང་གི་དཔེ་སྒྲོམ་ནང་དུ་ཏིང་ངེར་བལྟས་ན། ཤོག་ལྷེ་སྟོང་ཕྲག་ལོངས་པའི་གསུང་
འབུམ་མང་པོས་མགོ་སོག་སོག་བྱེད་བཞིན་ཡོད་ཅིང་། ཚད་མའི་འབྱུང་ཁུངས་བཤད་པ་
ནས་དབུ་མའི་གོ་དོན་འགྲེལ་པའི་དབར་གྱི་ཆོས་དཔེ་གཟུགས་ཆེན་ཁྱུ་གཅིག་རྐང་འཕྲད་
ལག་འཐབ་ཀྱིས་སུ་ཡི་སྟེང་ཤོད་འཕྱུར་ཡོང་བ་དང་འདྲ། བཀའ་བསྟན་གྱི་རྟ་ཕོ་དག་རྣ་
རྔོག་གྱེན་ལ་གཏད་ཅིང་སུག་སྨུག་ཕྱོགས་བརྒྱར་བརྡལ་ཏེ་རང་སྡོད་སའི་ཁྱིམ་ཟུར་ཆུང་
ངུ་དེའང་བསྣུབ་ལོས་འགྲོ་ལྟ་བུ་བྱེད། དེ་དག་གི་ཁྲོད་སོ་སོར་ཕན་ཐོགས་ཅིང་གཞན་
ལ་གོ་ཆོད་འགྱུར་གྱི་དཔེ་དེབ་འདྲ་ཨེ་ཡོད་འཁྱུག་ཙམ་ལྟ་དུས། བརྒྱ་ཆའི་ལྔ་ཙམ་གྱི་
ཆེས་དམིགས་བསལ་ཅན་འགའ་རེ་ཕུད། མང་ཆེར་ནི་སྐེ་ཚིགས་འཁྱོག་ཅིང་ཁྲག་ཤེད་
དལ་ཞིང་གཅིན་ལམ་ཁེགས་པར་བྱེད་པ་བཅས་གནོད་རིགས་ཀུན་གྱི་རྩོད་པ་ཡིན་པར་
མ་ཟད། ཁོ་བོ་བཞིན་ཕོ་ལོ་སུམ་ཅུར་མ་བུད་གོང་ནས་མིག་ཟུང་རབ་རིབ་ཆགས་བྱེད་
ཀྱི་ཤེས་བྱའི་གཉན་ནད་རྐྱང་ཡིན་པ་འདྲ། ཡིག་འབྲུ་བྱེ་བ་ཡན་གྱི་དཔེ་དེབ་དེ་དག་གིས་
མཐར་གཏུགས་ན་ཁྱོད་རང་མི་ཚེ་གང་བོར་བཙོན་དུ་བསྒྱུར་བསམ་གྱིན་ཡོད་པ་རེད།
ཁྱོད་ལ་གཏན་དུ་ཕུགས་མི་རྙེད་པའི་དོན་དག་ཅིག་ལ་བསམ་བློ་འཁོར་བར་འཇུག་བསམ་
གྱིན་ཡོད་པ་རེད། སྦག་ཁང་མྱུལ་བ་དང་བུ་མོར་འགྲིག་པ་དང་ཁམས་བསང་བསྐྱོད་པ་
བཅས་ཀྱི་དུས་ཚོད་ཡོངས་རྫོགས་ཀྱང་བྱ་བ་སྣ་གཅིག་ལ་བཀོལ་དུ་འཇུག་བསམ་གྱིན་



བོད་ཡིག་གི་དཔེ་ཀློག་མྱོང་ཚོར《དམའ་འབྲིང་སློབ་མའི་བསླབ་གཞི》
ཡོད་པ་རེད། མདོར་ན་ཁྱོད་རང་དཔེ་དེབ་ཁོ་ནའི་ཆེད་དུ་དཔེ་དེབ་ལ་བལྟ་དགའ་བའི་
ཤོག་འབུ་གསོན་པོ་ཞིག་ཏུ་སྐྱེད་སྲིང་གིན་ཡོད་པ་རེད་ཨང་།
ཚར་རྒྱུ་མེད་པའི་བསྐྱར་བཟློས་དེ་དག་གིས་ང་ཚོར་ཡེ་ནས་དུས་ཚོད་སྟེར་གི་མི་འདུག
བག་ཕེབས་སྟེར་གི་མི་འདུག ངལ་གསོ་སྟེར་གི་མི་འདུག ཅི་ཞིག་བརྒྱད་ཅུ་དང་གང་ཞིག་
ཉིས་བརྒྱ་ལྔ་བཅུ་སོགས་ངེས་པར་བྱེད་ན་ང་ཚོར་དུས་ཚོད་ག་ཙམ་དགོས་སམ། ག་གེ་
མོའི་འཁྲུངས་རབས་དང་ཆེ་གེ་མོའི་རྟོགས་བརྗོད་སོགས་བྱུང་བར་བགྱིད་ན་ང་ཚོར་དུས་
ཚོད་ག་ཙམ་དགོས་སམ། གདམ་ང་གོར་གོར་དང་གྲངས་འདྲེན་ཉག་ཉག་དེ་དག་མཁས་
ཤིང་ཆུབ་པར་བྱེད་ནའང་ང་ཚོར་དུས་ཚོད་ག་ཙམ་དགོས་སམ། བལྟས་ཀྱིན་བལྟས་ཀྱིན་
དུ། རང་ལ་ཕན་ཐོགས་ཅིང་གཞན་ལ་གོ་ཆོད་འགྱུར་གྱི་དཔེ་དེབ་ཅིག་ཡེ་ནས་རྙེད་མ་
བྱུང་།
མིག་འཕེན་ཕྱོགས་ཤིག་གིས་ཐབ་ཚང་གྲུ་བུག་ཏུ་དེབ་ཆུང་སིལ་མ་འགའ་བོར་ཡོད་
པ་མཐོང་བྱུང་། དེ་དག་ག་ལེར་སློག་དུས། ཡིན་རྒྱུ་ནི་ང་རང་ཚོས་ཆེས་དམན་པར་གཅོད་
པའི་ལོ་ཆུང་བྱིས་པའི་དཔེ་དེབ་སྐོར་ཞིག་རེད། ཤོག་ལྷེ་འགའ་བསློག་ཞོར་རང་གི་ཆུ་ཚད་
ལ་བསམ་བློ་བསྐོར་དགོས་བྱུང་། གློ་བུར་དུ་ངོ་ནོངས་དགོས་བྱུང་སོང་། དྲང་པོར་བཤད་
ན། སློབ་དཔོན་ཆེན་མོ་དོར་ཞི་སོགས་ཀྱི་གསུང་རྩོམ་ལ་བལྟས་ན་ཅི་ཞིག་ཆད་འདུག་
པའང་ཁོ་པ་ཚོས་ཤེས་བྱ་ཕྲ་མོ་རུ་འབོད་པའི་བྱིས་པའི་དཔེ་དེབ་འདི་དག་ལས་གཞན་
ཞིག་མ་རེད། དཔེ་དེབ་འདི་དག་གི་ནང་དོན་ཆ་ཚང་ནི་བོད་ཀྱི་བྱིས་པ་དག་གིས་ནི་ལྟ་ཅི།
སློབ་དཔོན་ཆེན་མོ་ཕལཀྱང་ཕྱོགས་ཙམ་གོ་ཡི་མེད་པ་ཁོ་པ་ཚོའི་བྲིས་རྩོམ་མཇལ་བས་
39



སོ་སྐྱེས་སྐད་སྒྲ།
ཤེས་ཐུབ།
ང་ཚོས་བསྣམ་དཀའ་བའི་དམར་དྲི་ཙམ་བྲོ་བ་མ་གཏོགས། དེབ་ཆུང་འདི་དག་ལ་
སྐྱོན་ཞིག་གཏམ་རྒྱུ་ཡེ་མི་རྙེད། རྒྱས་བསྡུས་ཀྱི་བབས་འཚམས་པ། གཙོ་ཕལ་གྱི་གནད་
གསལ་བ། གོ་བདེ་ཞིང་ཁ་གསལ་བ། བཅུད་འདུས་ཤིང་དག་ཐོན་པ་བཅས་ཕྱོགས་
གང་ནས་བསམ་རུང་འཛམ་གླིང་འདིའི་སྤྱི་ཚོགས་ཚན་རིག་དང་རང་བྱུང་ཚན་རིག་གི་
རྩ་ཚིག་སྡོམ་བྱང་དུ་གྱུར་ཡོད་པ་དང་། མི་ཡུལ་འདིའི་ལོ་རྒྱུས་ཤེས་བྱ་དང་རྩོམ་རིག་བྱུང་
འཕེལ་གྱི་ས་རྟགས་རྡོ་རིང་ལྟ་བུར་གྲུབ་ནས་ཡོད་པ་རེད། མ་མཐའ་ཡང་འུ་ཚོ་བོད་ལ་
མཚོན་ནས་བཤད་ན་ཏག་ཏག་དེ་ལྟ་ཞིག་རེད། སྤྱིར་ན་བོད་ཡིག་གི་འགྱུར་རྩོམ་གཞན་
མེད་པ་ནི་མ་རེད་དེ། ལོ་འདི་འགར་ཤེས་བྱ་ཀུན་མཁྱེན་དུ་ཁས་འཆེས་པ་དག་གིས་ཟླ་བའི་
བོངས་ཚོད་དང་ཉི་མའི་སྤྱི་རྒྱ་སོགས་སྨྲ་བའི་དེབ་མང་སྤུངས་བསྒྱུར་བྱས་འདུག་ནའང་།
ལ་ལ་མང་དྲགས་པ་དང་། སྐོར་ཞིག་བསྡུས་དྲགས་པ་དང་། ཐུན་མོང་དུ་ཕལ་པ་གཙོ་
བོར་བཞག་ཅིང་གཙོ་བོ་ཕལ་པར་བསྡུས་པའི་ཡི་གེའི་འབག་རྫོབ་སྟེ། སྔར་བཞིན་སྒོར་མོ་
དང་དུས་ཚོད་གཉི་ཀ་ཆུད་འཛའ་བའི་འཁྲུལ་འབྱམས་དེ་ལས་བརྒལ་བ་མེད་པའོ། །
བདག་གིས་བོད་ཀྱི་དགེ་རྒན་ཆེན་མོ་ཚོས་ངེས་པར་བསླབ་དགོས་ཞེས་པའི་ལོ་ཆུང་
དཔེ་དེབ་ནི་གང་ལ་ཟེར་བ་ཡིན་ཞེ་ན། ད་ལམ་མི་རིགས་དཔེ་སྐྲུན་ཁང་དུ་སྒོར་ཕུད་
པའི(འཛམ་གླིང་གི་ལོ་རྒྱུས་གྲགས་ཆེན)ཞེས་པའི་དཔེ་ཚོགས་གང་ཞིག་དང་ཉེ་བའི་ལོ་
རེ་གཉིས་ཀྱི་སྔོན་ལ་བཀྲམ་པའི་སི་ཁྲོན་དཔེ་སྐྲུན་ཚོགས་པའི་ཚན་རིག་ཤེས་བྱའི་དགའ་
སྟོན》ཟེར་བ་སོགས་ནི་གཙོ་བོ་མ་ཡིན། རྒྱུ་མཚན་ནི། དེ་དག་ཕལ་ཞིག་ལ་བསྒྱུར་
90



བོད་ཡིག་གི་དཔེ་ཀློག་མྱོང་ཚོར《དམའ་འབྲིང་སློབ་མའི་བསླབ་གཞི》
ལོ་དང་བསྒྲིགས་ལོ་བྱས་པའི་ཁྲལ་བཅོས་ཀྱི་རྐང་ཤུལ་ཡོད་པས་ཡིན། ཁོ་བོས་ཧ་ཅང་
དམིགས་བཙུགས་ཀྱིས་བཤད་དགོས་པ་ནི་ལོ་རབས་དགུ་བཅུ་པའི་ནང་མཚོ་སྔོན་ནས་
པར་དུ་བཏབ་པའི་ལྗོངས་ཞིང་ལྔའི་མཉམ་བསྒྲིགས་སློབ་གཞིའི་དཔེ་དེབ་རྙིང་པ་དག་
དང་། ལོ་རབས་བརྒྱད་ཅུ་པའི་མཇུག་ཏུ་མི་རིགས་དཔེ་བསྐྲུན་ཁང་ནས་དཔར་པའི་ཚན་
རིག་ཤེས་བྱའི་དཔེ་ཚོགས》སོགས་འདུ་བ་ཡིན་ལ། མ་འགྱང་བའི་དུས་སུ་ཡུལ་ག་ཤེད་
ནས་ཐོན་པའི་འཛམ་གླིང་བྱིས་སྒྲུང་གྲགས་ཆེན་གྱི་བཏུས་རྩོམ་དག་སྟོན་པ་ཡིན་ཅིང་།
དེར་མ་ཟད་བོད་རང་གི་དམངས་ཁྲོད་ཀྱི་གླུ་ལ་གཞས་དང་སྒྲུང་གཏམ་རྒྱུད་སོགས་ཀྱང་
ཞོར་ལ་འདྲུད་པའོ། །
བྱིས་པའི་དཔེ་དེབ་འདི་དག་ལ་ཐོག་མའི་རྩོམ་གདན་མ་ཡིག་བྲིས་པ་ནས་མཐའ་མའི་
བསྒྱུར་ཞུས་གཏན་འབེབས་འཐུས་རག་དབར་དུ་ཤེས་རབ་ཅན་མང་པོའི་རྣམ་དཔྱོད་ཀྱི་
ཚོད་བགམ་བརྒྱུད་ཡོད་པ་དང་། དེ་ལས་མང་ཤས་ནི་འཛམ་གླིང་གི་མཁས་ཆེན་མང་པོས་
ཁས་ལེན་གདེང་འཇོག་བྱས་པའི་བསལ་ཐོན་བརྩམས་ཆོས་ཤ་སྟག་རང་རེད། ཚད་ངེས་
ཅན་ནས་བཤད་ན། བྱིས་པའི་དཔེ་དེབ་འདི་འམ་འདི་དང་འདྲ་བ་དག་ཡོད་པས། མི་བུའི་
དམུ་རྒོད་ཀྱི་ལོ་རྒྱུས་ལ་རྫོགས་ཤད་བཀོད་པ་དང་འཁོར་བའི་ཁྱིམ་སྐྱོང་གི་སྒྲུང་རབས་ལ་
གླེང་གཞི་བྲིས་པ་རེད་ལ། ད་དུང་ཇེ་ཟབ་ཏུ་བཏང་སྟེ་བཤད་ན། བྱིས་པའི་དཔེ་དེབ་འདི་
དང་འདི་ལྟ་བུས་བསྐྱེད་པ་ནི་འཛམ་གླིང་འདིའི་ཤེས་རབ་ཅན་གྱི་མི་བོ་ཆེ་ཡོངས་རྫོགས་
ཡིན་དགོས་པ་རེད་ཨང་། དེ་བས། ཆེས་ཐོག་མའི་ཐེམ་སྐས་འདི་ག་མ་བརྒྱུད་པར་སུ་ཞིག་
གང་ལ་འགྲོ་བའི་བློ་མེད་ཅིང་། ཆེས་རྨང་ག
ང་གཞིའི་སྔོན་འགྲོ་འདི་ག་མ་འགྲུབ་པར་གང་
- 91 ག



སོ་སྐྱེས་སྐད་སྒྲ།
གིས་ཅི་ཞིག་ཐུབ་པའི་གནས་ཀྱང་ག་ལ་ཡོད་དེ་ཡོད་མི་སྲིད་པའོ། །
ཁོ་བོས་བོད་ཀྱི་དགེ་རྒན་ཆེན་མོ་ཚོས་བྱིས་པའི་དཔེ་དེབ་འདི་དག་ད་སྔོན་མཐོང་མ་
མྱོང་ངོ་ཟེར་བ་ཅི་ལ་ཡིན། མཚོ་སྔོན་བོད་སྐད་རླུང་འཕྲིན་གྱི་མདོ་འཛིན་པ་འགའ་རེ་
བཞིན་ལྕེ་ཐོག་ཙམ་ནས་བལྡད་འདོན་བྱེད་མ་མྱོང་ངོ་ཟེར་བ་ལྷག་པར་དུ་མིན། དཔེ་དེབ་
འདི་དག་ཁོ་པ་ཚོ་དང་ཁོ་པ་ཚོའི་དཔེ་སྒྲོམ་གཟིམ་སྦུག་གང་རུང་དུ་བཞག་ཨེ་ཡོད་ཀྱི་དྲི་
བ་འདོན་པའང་མ་ཡིན་པར། ཁྱོད་ཅག་གིས་གཏན་ནས་བསླབ་ཚན་འདི་དག་སོ་སོའི་
ཀུན་གཞིའི་ཟབས་ས་རུ་བསྐྱལ་ཐུབ་ཀྱིན་མེད་ཟེར་བ་ཡིན། དྲན་ཤེས་ཀྱི་གཏིང་རིམ་དུ་
ཉར་ཐུབ་ཀྱིན་ཨེ་ཡོད་ཟེར་བ་ཡིན། རིག་སྟོབས་ཀྱི་ཆ་ཤས་སུ་བསྒྱུར་ཐུབ་ཀྱིན་མི་འདུག་
ཟེར་བ་བཅས་ཡིན། ཁྱད་པར་དུ། རང་ཉིད་མི་རྒན་ཡིན་པའི་རང་རློམ་གྱིས་སྦྲིད་དེ་དཔེ་
དེབ་འདི་དག་ལ་སྣང་བ་བྱེད་ཀྱིན་མི་འདུག་གོ་ཟེར་བ་ཡིན།
ལ་ཆེན་བཤད་ན། དཔེ་དེབ་འདི་འདྲ་བ་དག་ནི་མི་རིགས་དང་རྒྱལ་ཁབ་གཞན་ལ་
མཚོན་ན་ནི། དངོས་གནས་དྲང་གནས་བྱིས་པ་བསམ་མེད་ཚོའི་ལས་ཁུར་ཞིག་ཡིན་
ནའང་ཁྲིགས་ཚོད་ཆེར་མེད་ཀྱང་། འབར་ཞུན་རྐང་གཅིག་གི་རྫས་གྲུབ་ཀྱང་མི་ཤེས་པའི་
ང་རང་ཚོར་མཚོན་ན་འདི་ལས་ལྷག་པའི་མི་རྒན་གྱི་རིག་པ་ཞིག་ཡེ་མི་འདུག་ལ། འདི་
དག་ཤེས་པས་བོད་མི་རྣམས་ཀྱིས་ནམ་ཞིག་གངས་རི་རྟགས་ཅན་གྱི་གནམ་གྲུ་བཟོ་འགྲོ་
བར་ཁོ་བོ་མི་རེ་ཡང་། རྩོམ་ཡིག་ལེགས་པོ་གཅིག་བྲི་ནའང་ཤེས་བྱ་སྣ་ཚོགས་ཀྱི་རྨང་
གཞིའི་རྒྱུན་ཤེས་ཙམ་ངེས་པར་ཡོད་དགོས་པས། ད་ནས་བཟུང་དགེ་རྒན་ཆེན་མོ་དག་
གིས་སྣེ་ཁྲིད་དེ་འུ་ཅག་ཚང་མས་བྱིས་པའི་དཔེ་དེབ་འདི་དག་ལ་ཉམས་ལེན་དང་གཤར་
92-



བོད་ཡིག་གི་དཔེ་ཀློག་མྱོང་ཚོར《དམའ་འབྲིང་སློབ་མའི་བསླབ་གཞི》
སྦྱོང་བྱས་ན་ཨེ་མི་དགའ། རང་ཉིད་མི་རྒན་ཡིན་འདོད་པའི་སྣང་གོམས་དེ་ཡུག་ཙམ་
བསྐྱུང་རོགས་གནང་དང་།
ང་ཚོས་ཤར་རིའི་ཉི་གཞོན་ལ་སྤྱན་མིག་གཟིགས་ཞོར་དེ་ལས་འཚོ་བཅུད་ཀྱི་ལུས་
སྟོབས་རྙེད་པར་བྱའོ། །དེ་ལས་རྣམ་འབྱེད་ཀྱི་ཤེས་རབ་རྙེད་པར་བྱའོ། །
ཟུར་བཀོད།
དམའ་འབྲིང་བསླབ་དེབ་ལས་བྱུང་བའི་འཛམ་གླིང་ལོ་རྒྱུས་དོན་ཆེན་གྱི་ལོ་ཚིགས་རེའུ་མིག
སྤྱི་ལོའི་སྔོན་གྱི3000ཡས་མས་སུ། གཅིག་གྱུར་གྱི་གནའ་བོའི་ཨེ་ཇིབ་རྒྱལ་ཁབ་བཙུགས་
པ།
སྤྱི་ལོའི་སྔོན་གྱི3000ནས་བཟུང་། ཆུ་བོ་གཉིས་འབབ་ཡུལ་གྱི་ལྷོ་རྒྱལ་བྲན་གཡོག་ལམ་
ལུགས་ཀྱི་རྒྱལ་ཕྲན་བྱུང་བ།
སྤྱི་ལོའི་སྔོན་གྱི2500ནས། ཧིན་རྡུ་ཆུ་བོ་འབབ་ཡུལ་དུ་བྲན་གཡོག་ལམ་ལུགས་ཀྱི་གྲོང་
ཁྱེར་རྒྱལ་ཁབ་བྱུང་བ།
སྤྱི་ལོའི་སྔོན་གྱི2000ལོ་ནས་སྤྱི་ལོའི་སྔོན་གྱི་དུས་རབས12པའི་དབར། ཨེ་ཇིན་ཤེས་རིག་
བྱུང་བ།
སྤྱི་ལོའི་སྔོན་གྱི་དུས་རབས18པར། གནའ་བོའི་པ་པི་ལུན་རྒྱལ་པོའི་རྒྱལ་ཁབ་ཀྱིས་ཆུ་བོ་
གཉིས་ཀྱི་འབབ་ཡུལ་གཅིག་གྱུར་བྱས་པ།
སྤྱི་ལོའི་སྔོན་གྱི་དུས་རབ8པར། སི་པ་ཏ་དང་ཨ་ཐེན་སི་རྒྱལ་ཁབ་བཙུགས་པ།
- 93 -



སྤྱི་ལོའི་སྔོན་གྱི་དུས་རབས6པ་ནས་བཟུང་། ཧིན་རྡུ་ཕྱེད་གླིང་རིམ་གྱིས་གཅིག་གྱུར་བྱུང་
བ།
སྤྱི་ལོའི་སྔོན་གྱི་དུས་རབས6པར། སངས་རྒྱས་ཆོས་ལུགས་བྱུང་བ།
སྤྱི་ལོའི་སྔོན་གྱི509ལོར། རོ་མ་སྤྱི་མཐུན་རྒྱལ་ཁབ་འགོ་ཚུགས་པ།
སྤྱི་ལོའི་སྔོན་གྱི་དུས་རབསམ་པའི་དུས་མཇུག་ཏུ། ཨ་ལེ་ཇིན་རྡེར་གོང་མའི་རྒྱལ་ཁབ་ཀྱི་
མིང་སྐད་ཅིག་ཙམ་ལས་མ་གྲགས་པ།
སྤྱི་ལོའི་སྔོན་གྱི73ལོར། རོ་མ་སྤྱི་མཐུན་རྒྱལ་ཁབ་ཏུ་སི་པ་ཏ་ཁེས་འོས་ལངས་གློ་བུར་དུ་
བསླངས་པ།
སྤྱི་ལོའི་སྔོན་གྱི27ལོར། རོ་མ་གོང་མའི་རྒྱལ་ཁབ་འགོ་ཚུགས་པ།
སྤྱི་ལོའི་དུས་རབས་པར། ཡེ་ཤུའི་ཆོས་ལུགས་བྱུང་བ།
སྤྱི་ལོ395ལོར། རོ་མ་གོང་མའི་རྒྱལ་ཁབ་ཁ་བྲལ་བ།
སྤྱི་ལོ476ལོར། རོ་མ་གོང་མའི་རྒྱལ་ཁབ་ནུབ་མ་རྩ་མེད་དུ་བཏང་བ།
དུས་རབས5བའི་དུས་མཇུག་ཏུ། ཧྥ་རན་ཁེ་རྒྱལ་པོའི་རྒྱལ་ཁབ་བཙུགས་པ།
དུས་རབས་7པའི་དུས་འགོར། དབྱི་སི་ལན་ཆོས་ལུགས་གསར་དུ་དར་བ།
སྤྱི་ལོ622ལོར། མ་ཧ་མད་མ་ཁ་ནས་མེ་ཇི་ན་རུ་སོང་བ།
སྤྱི་ལོ646ལོར། འཇའ་ཕན་གྱི་ཏ་ཧྲི་ཁྲི་ལོའི་གསར་བཅོས་འགོ་ཚུགས་པ།
སྤྱི་ལོ676ལོར། ཞིན་ལུའོ་ཡིས་ཀོ་རེ་ཨ་ཕྱེད་གླིང་གི་ས་ཁུལ་མང་ཆེ་བ་གཅིག་གྱུར་བྱས་
པ།
- 9 -



བོད་ཡིག་གི་དཔེ་ཀློག་མྱོང་ཚོར《དམའ་འབྲིང་སློབ་མའི་བསླབ་གཞི》
དུས་རབས8པའི་དུས་དཀྱིལ་དུ། ཨ་རབ་རྒྱལ་ཁབ་གོང་མའི་རྒྱལ་ཁབ་ཆེན་པོར་གྱུར་པ།
དུས་རབས9བའི་དུས་འགོར། དབྱིན་ཇི་རྒྱལ་པོའི་རྒྱལ་ཁབ་ཆགས་པ།
སྤྱི་ལོ843ལོར། ཧྥ་ལི་གོང་མའི་རྒྱལ་ཁབ་ཁ་བྲལ་ཏེ་ཧྥ་རན་སེ་དང་འཇར་མན། དབྱི་ཐ་ལི་
བཅས་རྒྱལ་ཁབ་གསུམ་གྱི་ཐོག་མའི་རྣམ་པ་བྱུང་བ།
དུས་རབས12པའི་དུས་མཇུག་ཏུ། འཇའ་ཕན་མུའུ་ཧྥུ་དཔོན་གཞུང་གི་དབང་སྒྱུར་དུས་
སྐབས་སུ་སླེབས་པ།
དུས་རབས14བ་ནས་དུས་རབས16པའི་དབར། ཡོ་རོབ་གླིང་གི་རིག་རྩལ་བསྐྱར་དར་གྱི་
ལས་འགུལ་བྱུང་བ།
སྤྱི་ལོ1453ལོར། པའེ་ཀྲན་ཐིང་གོང་མའི་རྒྱལ་ཁབ་རྩ་མེད་དུ་གྱུར་པ།
སྤྱི་ལོ1487ལོ་ནས1488ལོའི་དབར། ཏི་ཡ་ཧྲིས་ཧྥེ་གླིང་ལྷོ་རྒྱུད་ཀྱི་མཚོ་རྒྱུད་དུ་མཚོ་ཐོག་
རྒྱང་སྐྱོད་བྱས་པ།
སྤྱི་ལོ1492ལོར། ཀོ་ལུན་ཕུའུ་མེ་གླིང་དུ་སླེབས་པ།
སྤྱི་ལོ1497ལོ་ནས1498ལོའི་དབར། ཏ་ཅ་མས་ཧིན་རྡུ་རུ་མཚོ་ཐོག་རྐྱང་སྐྱོད་བྱས་པ།
སྤྱི་ལོ1519ལོ་ནས1522ལོའི་དབར། མའེ་ཀྲེ་ལུན་གྲུ་གཟིངས་རུ་ཁག་གིས་སའི་གོ་ལ་
བསྐོར་བའི་མཚོ་འགྲུལ་བྱས་པ།
སྤྱི་ལོ1640ལོར། དབྱིན་ཇིའི་འབྱོར་ལྡན་གྲལ་རིམ་གྱི་གསར་བརྗེ་འགོ་ཚུགས་པ།
སྤྱི་ལོ་688ལོར། དབྱིན་ཇིར་སྲིད་འགྱུར་བྱུང་སྟེ་འབྱོར་ལྡན་གྲལ་རིམ་དང་སྐུ་དྲག་
གསར་པའི་དབང་སྒྱུར་བརྟན་པོར་ཚུགས་པ།
95



སོ་སྐྱེས་སྐད་སྒྲ།
དུས་རབས18པའི་ལོ་རབས60པར། དབྱིན་ཇིའི་བཟོ་ལས་གསར་བརྗེ་འགོ་ཚུགས་པ།།
སྤྱི་ལོ1775ལོ་ནས1783ལོའི་དབར། མེ་གླིང་བྱང་མའི་རང་བཙན་དམག་འཁྲུག་བྱུང་བ།
སྤྱི་ལོ1776ལོའི་ཟླ7པའི་ཚེས4ཉིན། མེ་གླིང་བྱང་མའི་སྐམ་ས་ཆེན་པོའི་གྲོས་ཚོགས་ཀྱིས
《རང་བཙན་བསྒྲགས་གཏམ》སྤེལ་ནས། ཨ་མེ་རི་ཁ་མང་འབྲེལ་རྒྱལ་ཁབ་རང་བཙན་
བྱས་པ་ཁྱབ་བསྒྲགས་བྱས་པ།
སྤྱི་ལོ1786ལོར། ཝ་ཐེ་ཡིས་ལེགས་བཅོས་བྱས་པའི་རླངས་སྒུལ་འཕྲུལ་འཁོར་བཟོས་ཏེ་
འཁལ་འཐག་འཕྲུལ་གྱི་སྒུལ་ཤུགས་བྱེད་པར་བཀོལ་བའི་འགོ་བརྩམས་པ།
སྤྱི་ལོ1789ལོའི་ཟླ་7པའི་ཚེས14ཉིན། ཕ་རི་སིའི་མི་དམངས་ཀྱིས་པ་ཧྲི་ཏེ་བཙོན་ཁང་
བླངས་ཏེ། ཧྥ་རན་སེའི་འབྱོར་ལྡན་གྲལ་རིམ་གྱི་གསར་བརྗེ་འགོ་ཚུགས་པ།
སྤྱི་ལོ་799ལོའི་ཟླ11པར། ན་ཕའོ་ལུན་གྱིས་སྨུག་ཟླའི་སྲིད་འགྱུར་བསླངས་པ།
སྤྱི་ལོ1804ལོར། ཧའེ་ཏེ་ལ་ཐིང་མེ་གླིང་གི་རང་བཙན་རྒྱལ་ཁབ་ཨང་དང་པོར་གྱུར་པ།
སྤྱི་ལོ1810ལོ་ནས1826ལོའི་དབར། སི་ཕེན་ལ་གཏོགས་པའི་ལ་ཐིང་མེ་གླིང་གིས་སི་ཕེན་
གྱི་མི་སེར་སྤེལ་མཁན་གྱི་དབང་སྒྱུར་ལ་ངོ་རྒོལ་བྱེད་པའི་རང་བཙན་ལས་འགུལ།
སྤྱི་ལོ1848ལོའི་ཟླ2པར། གུང་ཁྲན་ཏང་གི་བསྒྲགས་གཏམ》སྤེལ་བ།
སྤྱི་ལོ1848ལོ་ནས1849ལོའི་དབར། ཡོ་རོབ་གླིང་གི་གསར་བརྗེ།
སྤྱི་ལོ1861ལོར། ཨུ་རུ་སུའི་ཞིང་བྲན་ལམ་ལུགས་བཅོས་བསྒྱུར་བྱས་པ།
སྤྱི་ལོ1861ལོ་ནས1865ལོའི་དབར། ཨ་མེ་རི་ཁའི་ནང་འཁྲུག
སྤྱི་ལོ་868ལོར། འཇའ་ཕན་གྱི་མིང་ཀྲི་ཁྲི་ལོའི་གསར་བཅོས་འགོ་བརྩམས་པ།
96



བོད་ཡིག་གི་དཔེ་ཀློག་མྱོང་ཚོར《དམའ་འབྲིང་སློབ་མའི་བསླབ་གཞི》
སྤྱི་ལོ1870ལོར། དབྱི་ཐ་ལིའི་གཅིག་གྱུར་ཡོངས་སུ་འགྲུབ་པ།
སྤྱི་ལོ1871ལོར། འཇར་མན་གཅིག་གྱུར་ཡོངས་སུ་གྲུབ་པ་དང་། འཇར་མན་གོང་མའི་
རྒྱལ་ཁབ་བཙུགས་པ།
(སྤྱི་ལོའི་སྔོན་གྱི300ལོ་ནས་དུས་རབས19པའི་ལོ་རབས70པའི་དབར)
– 97



བོད་ཡིག་གི་དཔེ་ཀློག་མྱོང་ཚོར《རྫ་དཔལ་སྤྲུལ་གྱི་གསུང་འབུམ》
གཟབ་ནན་གྱིས་གནའ་རྩོམ་ཞིག་གི་ཧྲག་བར་ཕྱེས་པ།
བདག་གི་བསམ་ཚོད་ལ་འུ་ཅག་གི་གནའ་རྩོམ་སྟོང་ཕྲག་མང་པོའི་ནང་ན་རྫ་དཔལ་
སྤྲུལ་གྱི་བརྩམས་ཆོས་ལ་འགྲན་པ་ཞིག་ཕལ་ཆེར་མེད་སོང་སྙམ་ལ། ལྷག་པར་དུ་གོ་
བདེ་གནད་འབྱིན་ཚིག་གི་སྦྱོར་རྩལ་དང་ཆུ་ལ་ཆུ་བཞག་ཡིན་པའི་དཔེ་ཆོས་བཀོད་སྡེབ་
སོགས་ལ་ཇི་ལྟར་བཀླགས་ཀྱང་རོལ་མི་ཚར་བ་བདུད་རྩི་ཆང་གི་བཟི་ཁ་དང་ལྡན་པར་
མ་ཟད། འཇར་མན་པ་ཧྲི་ལི་གེ་གེར་གྱིས། ཁྱོད་ཀྱིས་རྟག་ཏུ་གནའ་བོའི་བསྟན་བཅོས་
ཀློགས། །གནའ་བོའི་མཁས་པའི་བསྟན་བཅོས་དངོས་སུ་ཀློགས། །དེང་གི་མི་ཡིས་དེ་
དག་ཟློས་པ་ལ། །སྙིང་པོ་ཅི་ཡང་མེད་པ་ཤེས་པར་བྱ། །ཞེས་པའི་སྐད་ཆ་ཞག་ཁུ་
ཅན་དེའང་ངོ་འཕྲོད་འོངས་ཤིང《གཏམ་པད་མའི་ཚལ་གྱི་ཟློས་གར》སོགས་ལ་བལྟས་ན་
དགའ་སྡུག་གི་འགྱུར་བག་གཏོས་ཆེ་ཞིང་རྔམས་མཐོ་བ་དང་། དམ་པ་གཞན་གྱིས་བཤད་
པ་ལྟར་བློ་དམན་མཆོག་སུ་ལའང་རང་ཚོད་ཀྱི་གོ་བ་ཞིག་ལེན་རྒྱུ་ངེས་ཅན་དུ་ཡོད་འདུག་
ཅིང་། བརྗོད་ཁག་པའི་རྒྱུ་མཚན་ཟབ་མོ་དང་མཚན་ཉིད་རིག་པའི་ཆེས་འགག་གནད་
དག་ཀྱང་སྐད་ཅིག་རྩེད་མོའི་ཚུལ་གྱིས་སྟོན་པར་བྱེད་པས། གལ་ཏེ། ཐ་སྙད་རིག་གནས་
ལ་གསན་བསམ་བྱེད་མཁན་ཞིག་ཡིན་ཕྱིན་འདི་པའི་གསུང་རྩོམ་དག་ཡིན་གཅིག་མིན་
གཅིག་ཀློག་དགོས་པར་འདོད་པ་ནི་ཁོ་བོའི་འཆར་སྒོ་དང་དྲན་ཚུལ་ཡིན་ལ། དེ་དང་
= 98



བོད་ཡིག་གི་དཔེ་ཀློག་མྱོང་ཚོར (རྫ་དཔལ་སྤྲུལ་གྱི་གསུང་འབུམ》
ཞར་དུ་ཆོས་ལུགས་ཀྱི་ཤན་སྟོབས་ངན་པ་དང་གནའ་མིའི་རྫོབ་རྟགས་ལེན་སྲོལ་མེད་པ་
སྐོར་ཞིག་ཀྱང་ཚིག་སྦྱོར་གྱི་གསེར་སྒམ་ནང་བཅུག་བཅུག་ལ་ཡོད་པས། གཞར་ཡང་
འདམ་གསེས་དང་ལེན་དོར་ལ་རྨོངས་པར་མི་བྱ་ཞིང་རིག་གནས་ཕྱིར་རྟོག་མཁན་ཞིག་
གི་བསམ་འདུན་འཆང་རྒྱུ་ཡང་ཧ་ཅང་གལ་ཆེའོ་སྙམ།
ཁོང་གི་བརྩམས་ཆོས་དག་ལས་རང་གིས་ཨ་མཚར་དུ་བཟུང་ཡོད་པའི་སྐད་ཆ་འགའ་
ཞིག་དཔེ་མཚོན་དུ་དྲངས་ན་འདི་ལྟ་སྟེ། གསུང་གཅིག་གིས་ནི་བསྐལ་པའི་གསུང་མཐའ་
དག །རྫུན་དུ་བྱས་ནས་ཅི་ཡང་མི་གསུངས་ཏེ། །གང་ལ་གསུང་ཞེས་ཡུལ་ཀྱང་མ་
དམིགས་པ། །ཆོས་སྐུའི་ཀློང་དེར་འཁོར་འདས་འདྲེས་པར་གྱུར། །རང་བཞིན་དེ་ཤེས་
འཕགས་པ་ཉིད་གྱུར་པ། །བདེན་པ་གཟིགས་ཀྱང་བདེན་ཞེས་འཛིན་མིན་པར། །ངེས་
ཤེས་ཟད་ནས་གྲུབ་མཐའི་བློ་སྟོར་ཏེ། །ལྟ་སྒོམ་སྤྱོད་པའི་ཐ་སྙད་དེ་རུ་ཆད། །ཀྱེ་མ་མཁས་
པ་རྣམས་ནི་རྟོག་དཔྱོད་དུག །མྱང་བཞིན་མྱོང་བཞིན་གཅིག་ལ་གཉིས་སུ་འཁྲུལ། །
ཆོས་སྐུ་རང་ལ་གནས་པ་མ་མཐོང་ནས། །སྲིད་པའི་རྡུལ་ཕྲན་བགྲངས་ནས་རྙེད་དུ་རེ། །
དམ་པས་བསྟན་པ་རང་ལས་གང་རྙེད་པ། །སྲིད་པའི་རྙོགས་མ་རྣམས་ནི་དེས་འཁྲུད་དེ། །
རང་བཞིན་བཞུགས་པས་ཆོག་པའི་གནད་ཤེས་ན། །སུ་ཡང་བུས་པའི་ཆོས་ཀྱིས་གཡེང་
མི་བགྱིད། །གང་གིས་སྲིད་དང་ཞི་བ་ནམ་མཁའ་སྟེ། །ནམ་མཁའ་ལྟ་བུའི་ཆོས་ཉིད་བྱང་
ཆུབ་ལ། །སྐྱེ་འཆིའི་མིང་འདོགས་ཟད་ཅེས་སུས་ཤེས་པ། །དེ་ལ་སྔ་ཕྱིའི་ཚེ་རབས་ཡོད་
མི་འགྱུར། །དེ་ཕྱིར་སྡིག་དང་དགེ་བས་སུ་ལ་ཅི། །སངས་རྒྱས་བསྒྲུབས་པས་འགྲུབ་པ་
མ་ཡིན་ཏེ། །ས་ལམ་རྩོལ་སྒྲུབ་བྲལ་བའི་གཉུག་མ་འདི། །མཐོང་ཙམ་ཉིད་ནས་རྒྱུ་འབྲས་
99-



རྫུན་པར་འགྱུར། །སྔར་ཡང་སྲིད་ཅེས་སུ་ཡང་མ་འཁྲུལ་ལ། །ད་ལྟ་མི་འཁྲུལ་འཁྲུལ་བར་
མི་འགྱུར་ཕྱིར། །བཅིངས་འགྲོལ་མེད་པ་ཀུན་གྱི་ཆོས་ཉིད་དེ། །དེ་ལ་གྲོལ་དང་ཐར་པ་ཇི་
ལྟར་ཡོད། །ཅེས་པ་དང་། དཔེ་ལས་འདས་པ་དཔེ་ཡིས་མཚོན་མིན་ཏེ། །ཚིག་དང་བྲལ་ལ་
ཚིག་གིས་དབང་བསྐུར་ཅི། །ཡེ་ནས་སྨིན་ཟིན་གདོད་སྨིན་བྱར་མེད་ན། །སྨིན་དང་གྲོལ་
ཞེས་དེ་ལྟར་རྫུན་དུ་སྨྲ། །སྣ་ཚོགས་གྲུབ་མཐས་བྱིས་པའི་ཡིད་བསླུས་ནས། །རིམ་རྩོལ་བྲལ་
ལ་ཐེག་རིམ་འཇུག་སྒོ་བཟུངས། །ལྟ་སྒོམ་སྤྱོད་པས་རྣལ་འབྱོར་ཀུན་བསླུས་ནས། །ཆོས་
སྐུའི་གཤིས་ལས་རིང་བ་ཉིད་དུ་གྱུར། །ཤིན་ཏུ་རྣལ་འབྱོར་ངག་ལས་འདས་མོད་ཀྱང་། །
སྣ་ཚོགས་ཐེག་པའི་གཟེབ་ཀྱིས་བཅིང་བ་ལ། །གཅོད་པའི་དོན་དུ་རལ་གྲིར་འདི་སྣང་
བས། །ནམ་མཁའི་མདུད་བཞིན་ད་ནི་ཅིར་མི་བརྡུག །གང་ཡང་ཡིན་ཏེ་སྣང་ཙམ་ཀུན་
ཏུ་བདེན། །གང་ཡང་མིན་ཏེ་གཤིས་ལ་བསམ་བརྗོད་བྲལ། །ཡིན་མིན་མེད་དེ་ཁས་ལེན་
མཁན་པོ་སྟོར། །རྟོགས་དང་མ་རྟོགས་ཡེ་ནས་ཡོད་པ་མིན། །སུས་ཀྱང་མ་བསྟན་གང་
གིས་བཟུང་མིན་པ། །མཁའ་མཉམ་རྣམ་གྲོལ་རྫོགས་པ་ཆེན་པོ་ནི། །སྒྲ་ཚིག་ལས་འདས་
ལམ་དང་ཡི་གེ་མེད། །ནམ་མཁའ་བཞིན་དུ་ཡེ་ནས་རང་བཞིན་སྣང་། །ཅེས་པ་དང་། ཀྱེ་
ཧོ་གསང་བ་ལས་ཀྱང་ཆེས་གསང་བ། །གསུང་གི་གསང་ཆེན་ཡང་གསང་རྡོ་རྗེའི་རྩེ། །
བསྟན་ཡང་བསྒྲུབ་མེད་ངག་གི་ཡུལ་མིན་ན། །བསྟོད་པའི་ཡུལ་དུ་ཇི་ལྟར་བྱ་བར་རུང་། །
ཅེས་པ་དང་། སྐྱོ་སུན་འཇིགས་དང་མི་དགས་གདུང་བའི་ཚེ། །གཞུང་འདི་མཇལ་ན་
དགའ་ཆེན་ཡེ་ཤེས་སྐྱེ། །བག་བྲོ་ཉམས་དགའ་རིག་པ་དྭངས་ཤིང་གསལ། །ཡུལ་སྣང་
འཁྲུལ་བ་ཐུག་ཕྲད་འཇིག་པ་ཡིན། །ཉམས་དགའ་རྒྱས་དང་བདེ་ཆེན་འབར་བའི་ཚེ། །
100



བོད་ཡིག་གི་དཔེ་ཀློག་མྱོང་ཚོརརྫདཔལ་སྤྲུལ་གྱི་གསུང་འབུམ》
གཞུང་འདི་མཇལ་ན་དགའ་བྲོད་ཞེན་པ་འཇིག །ཅེས་པ་དང་། དེ་ཕྱིར་དབྱངས་སུ་གྱེར་
ཞིང་མགུར་དུ་འཐེན། །ཚིགས་སུ་བཅད་ཅིང་ལྷུགས་པོར་འདོན་ཞིང་བལྟ། །ནམ་ཡང་
འདི་དང་འབྲལ་བར་མ་བྱས་ན། །འཁོར་བའི་འཁྲུལ་སྣང་དུམ་བུར་དུམ་བུར་འགྲོ ། ཞེས་
པ་དང་། བརྗོད་བྱའི་དོན་ཟབ་རྒྱང་ན་ཅང་མེད་ཀྱི། །བློ་ཐག་ཆོད་ལ་རང་བབས་ངང་ལ་
ཞོག །རྟོགས་པར་དཀའ་བ་རྟོག་གེའི་བསྟན་བཅོས་བཞིན། །བསྒྲིམས་ཤིང་བསྒྲིམས་ནས་
ཚིག་དོན་འཚོལ་མི་དགོས། །རང་བབས་ངང་ལ་གཞུང་སེམས་བསྲེས་ཤིག་དང་། །གུ་
ཡངས་རྗེན་པ་ཟངས་མ་ཐལ་གྱིས་འགྲོ །ངོ་སྤྲོད་དེ་ཡིན་གཉུག་མ་ཡེ་ཤེས་དེ། །ཀུན་མཁྱེན་
བླ་མའི་གདམས་ངག་དེ་རང་ཡིན། །བརྗོད་བྱ་དེ་ཡིན་དབང་བསྐུར་དངོས་ཀྱང་དེ། །
སྙིང་པོའི་ཉམས་ལེན་དེ་ཀ་རང་གིས་ཆོག །ངེས་ཚིག་ཚིག་དོན་ཁྲོལ་རུང་མ་ཁྲོལ་རུང་། །
བརྗོད་བྱའི་དོན་ཟབ་ཤེས་རུང་མ་ཤེས་རུང་། །དགོངས་པའི་ཞེ ཕུགས་རྙེད་རུང་མ་རྙེད་
རུང་། །རེ་དོགས་ཆོད་ལ་མ་ཡེངས་ངང་ནས་གཟིགས། །ཡང་ལྟོས་ཡང་ལྟོས་ཉམས་དང་
བསྲེས་ལ་ལྟོས། །གཞུང་དང་སེམས་བསྲེས་སེམས་ལ་གཞུང་རྒྱས་ཐོབས། །དབྱེར་མེད་
ངང་ནས་ཉམས་དགའ་གདངས་སུ་གྱེར། །མོས་གུས་རྩལ་འབར་རྟོགས་པའི་ཡེ་ཤེས་སྐྱེ། །
ཀྱེ་ལགས་སྙིང་པོའི་སྙིང་པོ་འདི་ཡིན་ཏེ། །ཟབ་པའི་ཡང་ཟབ་འདི་འདྲ་གཞན་ན་མེད། །
བྱིན་རླབས་མཛོད་ཡིན་སྙིང་པོའི་བསྟན་པ་ཡིན། །སྟོན་པ་དངོས་ཡིན་སངས་རྒྱས་ལག་
བཅངས་ཡིན། །ཅེས་པ་དང་། རང་དབང་མཇལ་བའི་སྐལ་བཟང་རྙེད་དུས་འདིར། །
སྲིད་ན་གནས་ཀྱང་ཧ་ཅང་ཅི་སྐྱོ་སྟེ། །མོས་གུས་བསྐྱེད་ནས་གུ་ཡངས་ཅིས་མི་ཆོག །སྙིང་
གི་གྲོགས་ཁྱེད་གཞུང་འདིར་བློ་ཕོབ་ལ། །བྱ་བྱེད་རྩོལ་བློའི་བློ་ཚུབ་འདི་རུ་ཤིག །གཞུང་
101 -



མང་གདམས་པའི་སྤྲོས་པ་འདི་རུ་ཆོད། །སྙན་སྙན་གཞུང་ལུགས་མང་པོས་ཅི་ཞིག་བྱ། །
ཟབ་ཟབ་མན་ངག་མང་པོས་ཅི་ཞིག་བྱ། །སྤྲོས་སྤྲོས་ཉམས་ལེན་མང་པོས་ཅི་ཞིག་བྱ། །
ཡིན་ཡིན་ཁ་བཤད་མང་པོས་ཅི་ཞིག་བྱ། །བག་ཡངས་བསམ་གཏན་ཉལ་ཆོག་འདི་རང་
ཡིན། །བློ་བདེ་གུ་ཡངས་རང་གྲོལ་འདི་རང་ཡིན། །གཞུང་བཟང་གཅིག་ཤེས་ཀུན་གྲོལ་
འདི་རང་ཡིན། །མན་ངག་ཆུ་བརྒྱ་ཟམ་གཅིག་འདི་རང་ཡིན། །རང་ལ་བཞག་ནས་གཞན་
ལ་མ་འཚོལ་ཀྱེ། །སྙིང་པོ་དོར་ནས་ཐུན་པ་མ་བསྡུ་ཀྱེ། །རྩོལ་མེད་བོར་ནས་བརྩོན་པས་
མ་བསྒྲུབ་ཀྱེ། །བྱར་མེད་བསྐྱུར་ནས་བྱ་བྱེད་མ་མང་ཀྱེ། །ཀུན་མཁྱེན་བླ་མའི་རྒྱུད་དུ་
སྐྱེས་ཙམ་ནས། །གཞུང་བཟང་འདི་འདྲ་མེས་པོའི་ཕ་ཕོག་ཡིན། །ལམ་བཟང་འདི་འདྲ་ཕ་
མེས་བཞག་པ་ཡིན། །བག་ཅིག་ཕབ་ན་འདི་རུ་ལོས་ཀྱང་ཕབ། །ཀྱེ་མ་ཀྱེ་མ་བརྒྱུད་གསུམ་
ཐུགས་རྗེ་ཆེ། །གཞུང་བཟང་མཇལ་དུ་ཡོད་པ་སྐལ་བ་བཟང་། །ལམ་བཟང་བསྒྲུབ་ཏུ་
ཡོད་པ་ཁ་རྗེ་ཆེ། །སངས་རྒྱས་རང་ལ་ཡོད་པ་ལོས་ཀྱང་བདེན། །ཅེས་པ་དང་། འདིའོ་སྙམ་
པའི་ཆེད་འཛིན་འཆིང་བའི་སྒྲོག །ཡིན་ནོ་སྙམ་པའི་ངེས་ཤེས་འཁྲུལ་བའི་རྒྱུ། །བསྒྲུབས་
སོ་སྙམ་པའི་བྱ་རྩོལ་བྱིས་པའི་བློ། །ཐམས་ཅད་ཆམ་གྱིས་བསྐྱུར་ན་ཆོས་ཉིད་ཡིན། །སྟོང་
དང་མི་སྟོང་ལས་འདས་སྟོང་ཆེན་ཏེ། །མཐོང་དང་མི་མཐོང་མ་ཡིན་ལྟ་བའི་གནད། །སྒོམ་
དང་མི་སྒོམ་འཆིང་བྱེད་ཆད་པ་ན། །ཇི་ལྟར་སྤྱོད་ཀྱང་སྒྱུ་མའི་རོལ་པ་ཙམ། །རིམ་དང་
རིམ་མིན་ཐེག་པའི་རྣམ་གྲངས་དང་། །བདེན་དང་མི་བདེན་གྲུབ་མཐའི་ཞེ་འདོད་ཀུན། །
དྲི་ཟའི་གྲོང་ཁྱེར་བཟང་ངན་རྩོད་པ་འདྲ། །གཏད་མེད་རྟོགས་ན་སྦྲུལ་མདུད་བཞིན་དུ་
འཇིག ། ཅེས་པ་དང་། ཇི་ལྟར་བྱས་ཀྱང་དེ་ལྟར་གྲོལ་བའི་ལམ། །གང་ལྟར་སྒོམ་ཡང་
I02



བོད་ཡིག་གི་དཔེ་ཀློག་མྱོང་ཚོར་རྫ་དཔལ་སྤྲུལ་གྱི་གསུང་འབུམ》
གཉུག་མ་ཆོས་སྐུའི་ཀློང་། །ཞེས་པ་དང་། རང་གི་ངང་འདི་ཡིན་གྱི་ཅི་ཞིག་འཚོལ། །རང་
བཞག་ཆོས་སྐུ་ཡིན་གྱི་གང་ཞིག་བསྒྲུབ། །རྩོལ་སྒྲུབ་འཆིང་བ་ཡིན་པར་སུས་ཤེས་པ། །སྣ་
ཚོགས་གྲུབ་མཐའི་སྒྲོག་ལས་གྲོལ་བར་འགྱུར། །ཅེས་པ་དང་། འགའ་ཞིག་བསྟན་བཅོས་
རྩོམ་ཞིང་འགའ་ཞིག་འཆད། །ལ་ལ་རྩོད་པའི་འཁོར་ལོས་གཡེང་གྱུར་མོད། །བརྟགས་ན་
ཐམས་ཅད་བདེན་ཏེ་ཐམས་ཅད་རྫུན། །བདེན་རྫུན་གནས་སྐབས་སྣང་བས་ཅི་ཞིག་བྱ། །
རང་འདོད་གྲུབ་མཐའ་བསྒྲུབ་ཀྱང་འགྲུབ་དུས་མེད། །ཐམས་ཅད་བདེན་གྱི་དགག་སྒྲུབ་
དགོས་པ་མེད། །ཅེས་པ་དང་། སྣང་བའི་རང་བཞིན་བདེན་ནམ་རྫུན་ཀྱང་རུང་། །སེམས་
ཀྱི་རང་བཞིན་ཡོད་དམ་མེད་ཀྱང་རུང་། །འཁྲུལ་བའི་རང་བཞིན་སྟོང་རུང་མི་སྟོང་
རུང་། །འདི་རང་ལགས་ཀྱི་དཔྱད་དུ་ཅི་ཞིག་ཡོད། །རྟོག་དཔྱོད་ཁོ་ནས་སྔར་ཡང་འཁྲུལ་
ལགས་ན། །ད་དུང་དཔྱད་ན་སླར་ཡང་འཁྲུལ་འགྱུར་གྱིས། །རྟོག་མེད་ངང་དུ་འཛིན་མེད་
ཉལ་བ་ན། །ལྷུན་གྲུབ་གཞི་ལ་གཡོ་བ་ཡེ་ནས་མེད། །ཅེས་པ་དང་། གང་ལྟར་བྱས་ཀྱང་
འགལ་འདུ་སྤང་བའི་གཤིས། །ཇི་ལྟར་སྨྲ་ཡང་གནས་སྐབས་བདེན་ཤེས་ན། །མཐར་ཐུག་
དོན་ལ་ཡིན་དང་མིན་པ་མེད། །རང་འདོད་སྤངས་ནས་རང་བཞག་སོས་རེ་དལ། །འཁོར་
བའི་བྱ་བྱེད་འཁྲུལ་བ་སྤངས་པ་ན། །མྱ་ངན་འདས་པ་ད་གདོད་བསྒྲུབ་ཏུ་ཅི། །ཡེ་སངས་
རྒྱས་པའི་རང་བཞིན་དེ་ཤེས་ན། །ཡང་སངས་རྒྱས་པའི་ཞེ་འདོད་ཇི་ལྟར་སྐྱེ། །ལམ་དང་
འབྲས་བུ་ལྟ་དང་སྤྱོད་པ་དང་། །ཆོས་དང་ཆོས་མིན་ཐམས་ཅད་གཞི་མཉམ་སྟེ། །སྤང་བླང་
རྩོལ་མེད་རྟོག་བྲལ་དགོངས་པའི་ཀློང་། །བྱ་ལ་འཛིན་ཞེན་རང་སར་དག་པ་དགོས། །ད་
ནི་མི་སྨྲ་གཏམ་ལ་བདེན་རྫུན་མེད། །ད་ནི་མི་དཔྱོད་ཆོས་ལ་ཡིན་མིན་མེད། །ཐམས་ཅད་རོ་
103



སོ་སྐྱེས་སྐད་སྒྲ།
མཉམ་བདེན་ནམ་མི་བདེན་རུང་། །གང་བྱུང་བྱུང་དུ་བྱུང་རྒྱལ་སྨྲས་པར་ཟད། །བརྟགས་
ཤིང་བརྟགས་ཤིང་ཐམས་ཅད་རྫུན་པ་སྟེ། །བསྒྲུབས་ཤིང་བསྒྲུབས་ཤིང་ཆོས་ལ་གཏད་
སོ་མེད། །ཅི་ཙམ་སྨྲས་ཀྱང་བརྗོད་པ་མི་ཟད་དེ། །བརྗོད་མེད་རྟོགས་ན་བརྗོད་པ་ཀུན་གྱི་
རྒྱུ། །ཞེས་པ་དང་། རྨོངས་པས་བཅིངས་པའི་སྲིད་པའི་སེམས་ཅན་ནི། །སྲེད་པའི་མེ་ཡིས་
རྣམ་པར་བསྲེགས་པ་ལ། །གཞིལ་ནུས་ཆོ་ག་གཞན་ན་མ་མཆིས་ཏེ། །ཆོས་འདུལ་ཞི་བསིལ་
བདུད་རྩིའི་ཆར་པ་ཡིན། །ཉེས་པའི་དུག་ཅན་གཏིང་ཟབ་འཁོར་བའི་མཚོ། །ཉོན་མོངས་
ཆུ་སྲིན་བྱེ་བས་བཟུང་བ་ལས། །བརྒལ་ནས་ཞི་གླིང་གཉེར་བའི་མགྲོན་པོ་ལ། །ཆོས་
འདུལ་མི་གཡོ་རིན་ཆེན་གྲུ་བོ་ཡིན། །ཐོག་མེད་དུས་ནས་འཐིབ་པའི་མ་རིག་པ། །ཡང་
དག་སྣང་བ་སྒྲིབ་པའི་སྨག་རུམ་དུ། །ལམ་དང་ལམ་མིན་འབྱེད་པའི་སྐལ་དམན་ལ། །ཆོས་
འདུལ་ལམ་བཟང་སྣང་བའི་སྒྲོན་མེ་ཡིན། །འདི་གནས་ཐར་པའི་ལམ་ལས་མི་འཁྱོགས་
ཏེ། །ཉེས་སྤྱོད་གཡང་ས་ཤུགས་ཀྱིས་ཆོད་པའི་ཕྱིར། །ཕུན་ཚོགས་ཡོན་ཏན་དགའ་ཚལ་
ལ་འགྲོ་བའི། །ཆོས་འདུལ་མེ་ཏོག་བཀོད་པའི་ལམ་སྲང་ཡིན། །ཅེས་པ་དང་། རིང་ནས་
གོམས་པའི་ཉེས་སྤྱོད་གདུག་པ་དེས། །ཟིན་གྱུར་འཁོར་བའི་དུ་ཁ་བརྒྱ་ཕྲག་གིས། །མནར་
ལ་ཞི་བའི་བདེ་མཆོག་སླར་སྟེར་བའི། །ཆོས་འདུལ་ཡོན་ཏན་སྨན་གྱི་སྡོང་བོ་ཡིན། །
ཞེ་སྡང་ཚ་དབལ་རྣོན་པོས་གདུང་གྱུར་ལས། །འདིར་ཚིག་ཁོང་ཁྲོའི་རྣམ་སྨིན་མི་བཟད་
པས། །ཕྱི་མར་སྲེག་འགྱུར་དམྱལ་མེའི་གདུང་སེལ་བའི། །ཆོས་འདུལ་ཟླ་བ་བདུད་རྩིའི་
དཀྱིལ་འཁོར་ཡིན། །ངན་སོང་ཆུ་བོ་སྡུག་བསྔལ་རྦ་རླབས་ཅན། །རྒྱུན་རིང་བཟློག་དཀའ་
མཐོ་རིས་གྲོང་འཇོམས་པ། །བརྒལ་ནས་སྲིད་པའི་རྒྱུ་བ་རྒྱུན་གཅོད་པའི། །ཆོས་འདུལ་མི་
104 -



བོད་ཡིག་གི་དཔེ་ཀློག་མྱོང་ཚོར(རྫ་དཔལ་སྤྲུལ་གྱི་གསུང་འབུམ》
ཤིག་ཆུ་ལོན་ཟམ་པ་ཡིན། །མཐོ་རིས་གྲོང་བཟང་ནོར་བུའི་སྐྱེད་མོས་ཚལ། །ཞི་བའི་ཡོན་
ཏན་ཚོགས་ཀྱིས་མཛེས་བྱས་ལས། །ཐར་པའི་ཁང་བཟང་བརྩེགས་པའི་སྟེང་གི་གཞིར། །
བགྲོད་ལ་ཆོས་འདུལ་ལྷ་ཡི་ཐེམ་སྐས་ཡིན། །ཅེས་པ་དང་། ཕྱོགས་རེའི་རིག་པ་སྦྲང་བུའི་
གཤོག་རླབས་ཀྱིས། །གླིང་བཞི་ཉུལ་འདོད་འབྲས་མེད་ལྟད་མོ་པ། །རྡོ་རྗེ་སྙིང་པོའི་རི་
རབ་རྩེར་བགྲོད་ནས། །ཐེག་དགུ་གསལ་སྟོན་ཁྱུང་ཆེན་རྒྱལ་པོ་འདྲ། །བྱིས་པའི་བསྟན་
བཅོས་རྩེད་མོའི་རྩོད་པ་ཅན། །ཡིན་དང་མ་ཡིན་རང་རང་ཕྱོགས་ལ་ཞེན། །མཉམ་པའི་
ཆོས་ཉིད་རྒན་པོ་བློ་གྲོས་ཅན། །ཀུན་མཁྱེན་བླ་མའི་ལེགས་བཤད་གཟུ་བོ་ཡིན། །ཆགས་
སྡང་འཁྲུལ་བའི་ཟུག་རྔུ་འབར་བའི་དུས། །གཞུང་བཟང་འདི་དག་བལྟ་བར་བྱོས་ཤིག་
དང་། །ཉོན་མོངས་བུད་ཤིང་སྐད་ཅིག་སྲེག་བྱེད་པའི། །ཀུན་མཁྱེན་ལེགས་བཤད་རྟོགས་
པའི་མེ་དཔུང་ཡིན། །ཅེས་པ་དང་། དབེན་པའི་གནས་སུ་གཅིག་པུར་གནས་པའི་ཚེ། །
གཞུང་བཟང་འདི་དག་བལྟ་བར་བྱོས་ཤིག་དང་། །ཉིན་མཚན་ཁོར་ཡུག་ཆོས་ཀྱིས་འདའ་
བྱེད་པའི། །ཀུན་མཁྱེན་ལེགས་བཤད་རིག་པའི་སྐྱོ་གྲོགས་ཡིན། །ཅེས་པ་དང་། བྱིང་རྒོད་
རྨུགས་པས་སྒོམ་གེགས་སྐྱེས་པའི་ཚེ། །གཞུང་བཟང་འདི་དག་བལྟ་བར་བྱོས་ཤིག་དང་། །
ཞི་བའི་ཏིང་འཛིན་སྐྱོན་མེད་ལེགས་སྐྱེད་པའི། །ཀུན་མཁྱེན་ལེགས་བཤད་གནད་ཀྱི་མན་
ངག་ཡིན། །ཅེས་པ་དང་། རིག་རྩལ་རྟོགས་པའི་ཉམས་མྱོང་འབར་བའི་ཚེ། །གཞུང་
བཟང་འདི་དག་བལྟ་བར་བྱོས་ཤིག་དང་། །ཆོས་སྐུའི་ཀློང་དུ་མཉམ་ཉིད་ངོ་འཕྲོད་པའི། །
ཀུན་མཁྱེན་ལེགས་བཤད་གནད་ཀྱི་བོག་འདོན་ཡིན། །བྱུང་རྒྱལ་ཉམས་ཀྱི་སྣང་བ་འུར་
བའི་ཚེ། །གཞུང་བཟང་འདི་དག་བལྟ་བར་བྱོས་ཤིག་དང་། །ཞེན་མེད་ངང་དུ་བརྟུལ་
105



ཞུགས་གོང་འཕེལ་བའི། །ཀུན་མཁྱེན་ལེགས་བཤད་རྡོ་རྗེ་ཐོལ་གླུ་ཡིན། །འདོད་ཡོན་
ལོངས་སྤྱོད་ཤུགས་ཀྱིས་འདུ་བའི་ཚེ། །གཞུང་བཟང་འདི་དག་བལྟ་བར་བྱོས་ཤིག་དང་། །
ཞེན་མེད་ངང་དུ་ཅི་འདོད་རྒྱན་འཆང་བའི། །ཀུན་མཁྱེན་ལེགས་བཤད་རྨ་བྱ་དུག་རོལ་
ཡིན། །ཅེས་པ་སོགས་ཏེ་ཚིག་རྐང་རེ་ལ་འོ་མ་ཀ་ར་འདྲ་བའི་ཡོན་ཏན་གྱི་ཆ་མང་པོ་ལྡན་
པར་མ་ཟད་ཅུང་ཞིམ་པོ་མིན་པའི་རྩྭ་ལྡུམ་རུལ་བའི་དྲི་ཙམ་ཡང་མངའ་བ་རེད་མོད། རྐང་
ནས་ཁ་ཚོན་བཅད་ཆོག་པ་ཞིག་ནི། དཔེ་ཆ་གང་དེར་བལྟས་ཚར་རྗེས་དུས་ཚོད་ཆུད་ཟོས་
སུ་སོང་བའི་འགྱོད་པ་སྐྱེ་མི་སྲིད་པ་དང་གཅིག ཀླད་པ་གཅིན་སྐྱག་གིས་བཀང་བ་ཞིག་
མིན་ཚེ་འཇིག་རྟེན་ཐ་སྙད་ཀྱི་བག་ཆགས་ངང་གིས་སད་འགྲོ་བ་དང་གཉིས། རིག་པ་སྟོང་
པ་ཉིད་འདི་ལ་རང་བློས་གདེང་ཞིག་ཁད་ཀྱིས་རྙེད་འགྲོ་བ་དང་གསུམ་བཅས་ཀྱི་ཁྱད་
ཆོས་ངེས་པར་ཚང་ལ། དེ་ལས་འཕྲོས་ཏེ་འགལ་བ་སྣ་ཚོགས་དང་ཆོས་ཉིད་སྣ་ཚོགས་ཀྱི་
སྒྲོམ་ཁ་ཡང་རང་བཞིན་གྱིས་ཕྱེ་འོང་ལ་རང་བཞིན་གྱིས་བརྒྱབ་འགྲོ་བ་དང་། དོགས་པ་
དང་སོམ་ཉི་ཡོད་རྒུར་ལྟོས་བཅས་ཀྱི་བར་སྟོང་ཞིག་དང་ཚད་ཡོད་ཀྱི་འགྲེལ་པ་ཞིག་ཐོན་
འོང་བ་ཙམ་ལས། གཅིག་མིན་ན་ཐམས་ཅད་མཁྱེན་པ་དང་དེ་མིན་ན་འདུ་ཤེས་གསུམ་
པ་ཡིན་དགོས་པའི་བར་ཐག་དང་ཧེ་བག་དེ་འདྲ་ཡོད་མི་སྲིད་ཅིང་། ཀུན་པོ་སྣང་སྟོང་གི་
ངོ་བོར་གནས་ཤིང་ཚང་མ་སྣང་སྟོང་གི་རྒྱ་ལས་མི་ཐར་བས་ན། ངལ་གསོ་དང་རྩོལ་སྒྲུབ་
གཉི་ཀ་འདི་ནས་ལྡོག་པ་ཐ་དད་ཡིན་ལ་ངོ་བོ་དབྱེར་མེད་ཀྱང་ཡིན་དགོས་པ་དེ་འདྲའོ། ། །
གསལ་བཤད།
ཁོ་བོས་རྩོམ་ཡིག་འདི་ག་སྦྱོར་དུས་ན། དཔལ་སྤྲུལ་ལགས་ཀྱི་ཚིག་སྦྱོར་དག་སྙན་ཐལ་
– 106 -



བོད་ཡིག་གི་དཔེ་ཀློག་མྱོང་ཚོར(རྫ་དཔལ་སྤྲུལ་གྱི་གསུང་འབུམ》
པས་གུས་པོའི་སྣང་ཤེས་གཉིས་པོ་དྲན་མེད་དུ་བཟི་ཞིང་ཐ་ན་རང་སེམས་རང་ལའང་མི་
དབང་བའི་ཚོད་དུ་བསྐྱལ། སོ་སོའི་སྐད་ཆ་དབར་དབར་འཇོག་འདོད་པ་དག་ཀྱང་གནས་
སྐབས་སུ་གཏིང་བརྗེད་ལ་གྱུར། བསམ་གཞིག་དང་ཚོར་ཤེས་ཐམས་ཅད་ཀྱང་ཡུན་ཐུང་
ཞིག་ལ་འགུལ་སྐྱོད་བྱེད་མཚམས་ཆད་པ་ལྟ་བུར་གྱུར་སོང་ངོ༌། ། དེ་ལྟར་སྒྱུ་རྩལ་གྱི་
ཉམས་རྟོགས་ཐེངས་གཅིག་ལས་སད་དུས་ན་རྩོམ་ཡིག་རང་སྦྱར་ཚར་མོད། དཔྱད་གཏམ་
ནི་ཉུང་ལ་ཐུང་བའི་ཟུར་མཆན་ཙམ་ལས་འབྲི་ཐུབ་མེད་པ་ཤེས་སོང་། འོན་ཀྱང་། བདག་
གིས་བཤད་འདོད་པའི་སྐད་ཆའང་དེ་ཀ་ཙམ་ལས་མ་འདས་པས། འདི་ཡང་ལེགས་འགྲུབ་
བྱུང་བའི་རང་རྩོམ་རློན་པ་ཞིག་ལ་མི་བརྩི་ཐུ་མེད་ཡིན་སོང་ལགས།
2008.1.4
= 107 -



སོ་སྐྱེས་སྐད་སྒྲ།
བོད་ཡིག་གི་དཔེ་ཀློག་མྱོང་ཚོར《ཆར་ཟམ་ཟིམ། སྨུག་ལང་ལོང》
འུ་བུ་ཅག རང་གི་ཕ་སྐད་མ་ཡིག་ལའང་བརྟན་པ་མ་ཐོབ་པའི་དུས་འདིར། ང་རང་
ཚོ། རང་གི་ཏུན་ཧོང་ཡིག་རྙིང་ལའང་ངེས་པ་མ་འདྲོངས་པའི་སྐབས་འདིར། སྲོག་ལྡན་
མིག་གི་གྲུ་ག་སོ་སོར་འདི་འདྲའི་ཕོ་ཚོད་ཁོ་ནའི་འཁྱལ་གཏམ་ཞིག་བྱུང་བ་སྟེ། དབྱིན་རྒྱ་
གཉིས་ལ་ཀློག་ཙམ་འགྲོ་བས་འཛམ་གླིང་རྩོམ་རིག་གི་ཆུ་བོ་ཐམས་ཅད་རྡུབ་འདྲེན་བྱེད་
ཐུབ་ཅེས་བཤད་ཅིང་། ཁོ་དང་ཁོ་སོགས་ཀྱི་བྲིས་རྩོམ་ཡང་ཤ་རྒྱུད་ཁྲག་རྒྱུན་དེད་ན་ནུབ་
ཕྱོགས་ལ་ཆད་ཚུལ་དང་། ཕ་རུས་མ་ཁུངས་བཙལ་ན་ནུབ་ཕྱོགས་ལ་ཐུག་ཚུལ་དང་།
གདུང་རྒྱུད་མེས་རབས་བསྒྲིགས་ན་ནུབ་ཕྱོགས་དང་མཐུན་ཚུལ་སོགས་ཀྱི་སྐད་ཆ་རྡོག་པ་
མེད་ས་ཏག་ཏག་བྱང་རླུང་གི་རྒྱུན་ལ་བསྡོངས་ཏེ་ང་ཡི་ཤག་ཏུ་བསླེབས་ཤིང་། ངང་ཙམ་
གྱིས་སླར་ཡང་ཁོ་ཚོའི་ཁྱིམ་དུ་འཕུར་སོང་།
གཏན་ཚིགས་དང་གནས་ལུགས་ལྟར་ན་ནི། བུས་པ་སོ་དཀར་ཙམ་ནས་བསླབས་
ཤིང་སྦྱངས་པའི་རང་སྐད་ཀྱང་ལྡབ་ལྡིབ་ཙམ་ལས་མི་འཁྲོལ་པ་དག་གིས། སྟབས་དབང་
གིས་སྐད་བརྡ་གཞན་ཞིག་ཕྱོགས་ཙམ་ཤེས་པས་འཛམ་གླིང་རྩོམ་རིག་གི་ཕྲེང་རིམ་ཆེན་
པོ་བརྟོལ་སོང་ཞེ་ན་སུ་ཞིག་འཐད་པ་འབྱུང་སྲིད་དམ། བརྒྱ་ལ་འཐད་མཁན་ཞིག་ཡོད་
ཚེ་ཁྱོད་ཀྱི་ཕ་མ་གཉི་ཀ་མིན་ན་ཁྱོད་རང་ཉིད་དོ། ། དྲང་པོར་བཤད་ན། གདུགས་དཀར་
གྱི་རིག་སྔགས་ཤིག་དང་འདྲ་བའི་ཕྱི་རྒྱལ་པ་སྐོར་ཞིག་གི་མིང་ཐོ་ཙམ་བསྒྲིག་རྒྱུ་ཡེ་ནས་
108–



བོད་ཡིག་གི་དཔེ་ཀློག་མྱོང་ཚོར《ཆར་ཟམ་ཟིམ། སྨུག་ལང་ལོང་》
མི་དཀའ་ལ། སྤྱི་ལོའི་སྔོན་གྱི་དང་འཁྲུངས་ལོའི་རྗེས་ནས་སོགས་ཀྱི་ལོ་ཚིགས་གྲགས་
ཆེན་འགའ་ཞིག་སྣ་སྦྲེལ་ལ་འཇུག་རྒྱུ་ནི་རབ་ཏུའང་ལས་སླ་མོད། དེ་ག་ཙམ་གྱིས་ནི་
འཛམ་གླིང་རྩོམ་རིག་གི་དར་འཕེལ་ལོ་རྒྱུས་གོ་བར་ད་དུང་རྒྱག་ཐག་རིང་ཞིང་ནུབ་གླིང་
བརྩམས་ཆོས་ཀྱི་བརྡ་དོན་སྲོག་སྙིང་རྟོགས་པར་སྔར་བཞིན་དཀའ་ངལ་ཆེ་བ་མ་རེད་དམ།
ཅུང་ཞིབ་མོ་རྣམ་འཐག་ཏུ་བྱས་ན། ཁོ་རང་ཚོས་ཤེས་ཞེས་པ་དང་གཞན་དག་གིས་
མི་ཤེས་ཞེས་པ་ནི་དོན་གཅིག་མིང་གི་རྣམ་གྲངས་མིན་པའི་ངེས་པ་ཡང་མེད་ལ། ད་ལྟའི་
བར་བོད་ཡིག་ཏུ་བསྒྱུར་ཅིང་འགྱུར་པ་ནི་ནུབ་ཕྱོགས་མཁས་པའི་མིང་ཚོགས་ཙམ་ལས་
མ་རེད་ཅིང་། དེ་ཡང་གཞན་གྱིས་མིང་མཛོད་དུ་བསྒྲིགས་ཡོད་པ་དག་ལེན་རྐྱང་བྱས་པ་
ཞིག་ཡིན་ན་མ་གཏོགས། རྩོམ་མཁན་གང་གི་བརྩམས་ཆོས་ལ་འདྲིས་ཆ་ཡོད་པའི་སྒོ་ནས་
བསྒྱུར་བ་ཅི་ཙམ་ཡོད་ཤིན་ཏུ་བཤད་ཁག་པོ་རེད་དེ། འུ་བུ་ཅག་གིས་གཞན་སྐད་སྙན་
ངག་ལ་འབྲི་སྦྱོང་དང་རོལ་མྱོང་བྱས་པའི་ལ་ཉེ་ཅི་འདྲ་ཡིན་སོ་སོའི་བསྒྱུར་ཡིག་ཙམ་
པོར་བལྟས་པས་ཧ་གོ(སྐད་ཆ་འདིའི་ཕྱོགས་སྔ་གཙོ་བོ་ནི་སློབ་གྲྭ་ཆེན་མོ་པའི་དུས་དེབ་རེ་
འགའ་ཡིན་མོད། ད་རེས་ནི་འཕྲོས་དོན་ཙམ་ཡིན་པས་དངོས་མིང་སྒྲོག་པའི་བྱ་བ་ད་དུང་
རྗེས་སུ་བསྐྱུར་ཡོད)ཞིང་། ཁོ་བོ་རང་ཡང་ཕྱི་གླིང་རྩོམ་རིག་ལ་མིག་བཙིམས་པ་ཞིག་ཏུ་
སྙམ་སྟེ་ཡོད་མོད། མི་ལ་ལའི་ཆུ་ཚད་དེ་ཙམ་ལས་གཅལ་ཏེ་སྨྲས་ན་ངས་ཀྱང་འཛམ་གླིང་
རྩོམ་རིག་གི་ཁ་དང་སྣ་ཞེས་བཤུར་ཡང་ལྷག་ཙམ་ཐབས་རྡུགས་མིན་པ་འདྲ་སྟེ། རྒྱུ་མཚན་
ནི། གུས་པོས་ཀྱང་ཀཱ་ལིའི་ཕྱེད་སྡེ་ཡི་དང་པོ་ཧ་ཡིག་གི་ཞབས་ལ། མིང་གཞི་རྟགས་ལྔར་
དབྱེ་བའི་མ་ནིང་ཕ་ཡིག་གདགས་པའམ། ཡང་ན་དབྱངས་གསལ་ཁྲོད་མེད་ཀྱང་ཆོག་
109



སོ་སྐྱེས་སྐད་སྒྲ།
པའི་ཡི་གེ་ལས་ངན་ཏེ་ཝ་ཡིག་འདི་འཇུ་བཟུང་བྱས་ནས། ཡོ་རོབ་གླིང་སོགས་ཀྱི་སྙན་
ངག་པའམ་སྙན་ངག་གི་མཚན་བྱང་བརྒྱ་ཕྲག་ཙམ་བྲི་བ་ལ་ཡེ་ནས་འཇིགས་པ་མེད་པས་
སོ། །
འོན་ཏེ། འདི་ན་ལྟོས་མེད་དམར་རྗེན་དུ་ཤེས་དགོས་པ་ཞིག་དང་གཟུར་མེད་དངོས་
དཔང་དུ་ར་འཕྲོད་དགོས་པ་ཞིག་ལ། ནུབ་ཕྱོགས་སྙན་ངག་སྐད་པ་དེ་ནི་འུར་འུར་བྱང་
ཁའི་གྲང་རླུང་ལྟ་བུ་དང་། བསིལ་བསིལ་དབྱར་ཟླའི་སྤྲིན་དུམ་ལྟ་བུ་དང་། གྱ་གྱུ་རྟ་རའི་
ས་རླངས་ལྟ་བུའི་སྣ་མང་གྲངས་ལྡན་ཞིག་ཡིན་ཁར། འདི་བས་འདི་མཚར་གྱི་རྩོམ་སྲོལ་
དང་། དེ་ལས་དེ་ཟབ་ཀྱི་རྩོམ་སྟངས་ཀྱི་སྐས་ཐེམ་མང་པོ་ཁྲ་ཤག་གེར་ཡོད་ཅིང་། ཕལ་
ཆེར་ལུགས་རེ་ལའང་འཐུས་ཚབ་རྩོམ་པོ་དཔལ་དང་ལྡན་པ་མང་དུ་བྱུང་ཡོད་ཚོད་ཡིན་
པས། རང་རེའི་པར་ཤིང་གཅིག་ལས་ཐོན་པ་ལྟ་བུ་དག་ལ་ནུབ་ཕྱོགས་སྙན་ངག་མཁས་
ཆེན་དག་གི་ཤུགས་རྐྱེན་ཞིག་ཅི་ལྟར་ཐེབས་ཡོད་པ་རེད་དམ།
བརྒྱ་ལ་བཙན་ཐབས་ཀྱིས་འུ་ཚོར་སུ་ཞིག་གི་ཤུགས་རྐྱེན་ཅིས་ཀྱང་ཐེབས་ཡོད་ངེས་
རེད་ཅེ་ན། དེ་ནི་ནུབ་ཕྱོགས་ཕར་ནང་ཞིག་གཏན་མ་ཡིན་པར། ཤར་ཕྱོགས་ཧིན་རྡུ་པའི་
འདས་པོ་ཉི་དབང་མགོན་པོའམ་ཐེ་ཀོར་ལགས་ཡིན་པ་རེད། བོད་ལ་ཆ་མཚོན་ཏེ་བཤད་
ན། ཉི་དབང་མགོན་པོའམ་ཐེ་ཀོར་ལགས་ཀྱི་ཤུགས་རྐྱེན་ཐེབས་ཡུལ་གཙོ་བོ་དེ་ལྗང་བུ་
ཡིན་པར་འདོད་ཅིང་། ཕྱོགས་འདི་ནས་ལྗང་བུས་གྲུབ་འབྲས་བླངས་པའང་གཞན་གྱིས་
ཚབ་བྱེད་མི་ཐུབ་པའི་ཚོད་ཡིན། དེ་ནི་ཁོང་གི<<ངག་གི་བག་མ>>སོགས་ལ་འཁྱུག་
ཙམ་བལྟས་པས་མཐའ་ཆོད་ཅིང་། གཞན་གྱི་ལེགས་ཆ་ཇི་ལྟར་བླངས་ནའང་རང་གི་ཁྱད་
110



བོད་ཡིག་གི་དཔེ་ཀློག་མྱོང་ཚོར (ཆར་ཟམ་ཟིམ། སྨུག་ལང་ལོང》
ཆོས་དེ་ལྟར་བསྡུ་ཐུབ་པ་ནི་ལྗང་བུའི་ནུས་པ་ལྷག་མ་ཞིག་རེད་ཅེས་ཀྱང་ཤོད་དུ་དགའོ། །
ཡིན་ནའང<<གཟི་མིག་དགུ་པ>>ནས་བཟུང་ལྗང་བུས་སླར་ཡང་འགྲུད་བཞུད་གཞན་
ཞིག་ལ་སྟ་གོན་བྱས་ཡོད་པར་འདོད་ཅིང་། དེ་རུ་ཡང་འགོ་བརྩམས་པ་ཉིད་ནས་དཀྱིལ་
དུ་ཐོན་ཡོད་པ་ལྟ་བུའི་ཉམས་ཆ་ཞིག་ལྗང་བུ་ལགས་ལ་ཏན་ཏན་ཡོད་ཐལ། དེ་ལྟ་ནའང་།།
ལྗང་བུ་སོགས་བློ་གདེང་ཅན་རེ་གཉིས་ཕུད་པའི་འཕྲོ་ན། ང་ཚོའི་མིང་ངོས་ཙམ་གྱི་སྙན་
ངག་པ་འདི་དག་སྔར་བཞིན་ཐེ་ཀོར་གཅིག་པུ་ལ་བརྒལ་ཐུབ་ཀྱིན་མེད་པའམ་ཡང་ན་ཐེ་
ཀོར་ལའང་བཅར་ཐུབ་ཀྱིན་མེད་པ་ལྟ་བུའི་སྣང་བ་ཞིག་ཚོད་ཚོད་བྱིན་འགྲོ །
ལར་མིག་སྔུན་གྱི་མཆོད་བསྟོད་འདྲ་པོ་དང་གསོལ་ཁ་འདྲ་པོ་དང་རབ་གནས་འདྲ་
པོ་དག་གི་ཆུ་འགོ་དངོས་དེ་ཕུ་ཡར་ལ་དེད་པས་ཐེ་ཀོར་ལས་གཏུག་ས་མེད་ལ། ང་རང་ཚོ་
འདི་འདྲ་ཞིག་ཏུ་ཆགས་དགོས་དོན་ཀྱང་དང་པོ་ཉིད་ནས་སངས་རྒྱས་པའི་ལུགས་ཀྱི་ཚ་
སྒྲོག་ཁོལ་མ་བཏབ་ཡོད་པས་ལོས་ཡིན་ནམ། སྤྱིར་ན། ཐེ་ཀོར་ལགས་ཀྱི་སྙན་ངག་ཁྲོད་
ཀྱི་ལྷ་དེ་ལྷ་ཞིག་ཡིན་མིན་ཀྱང་དོགས་པ་ཆེ་ལ། ཁོང་ལ་སངས་རྒྱས་ཆོས་ལུགས་ཀྱི་ཤུགས་
རྐྱེན་ཐུ་ཞེས་པའང་བོད་པའི་གྲྭ་རྒན་དག་གི་འཛིན་སྟངས་དེ་འདྲ་རང་ཁྱོན་ནས་མ་ཡིན་
ནའང་། བོད་རྣམས་ཐེ་ཀོར་ལགས་ལ་དུས་གསུམ་ཀུན་ཏུ་དགའ་དགོས་དོན་ནི། སྒྱུ་རྩལ་
དང་ཤེས་རབ་ཀྱི་མཛེས་པ་ཞིག་གིས་ནི་མ་ཡིན་པར། གཅིག་ན། མཁྲང་ཐང་ཐང་གི་ཆོས་
ལུགས་ཀྱི་གོམས་ཞེན་འདྲ་པོས་ཡིན་པ་དང་། གཉིས་ན། མཐོང་རྒྱ་ཆུང་དྲགས་པས་མི་
ཡུལ་གྱི་ལྟད་མོ་གཞན་དག་མ་མཐོང་བར་ཁྱིམ་མཚེས་ཁོ་ནས་དཀར་ལམ་བཅད་སོང་བ་
དང་། གསུམ་ན། ཐེ་ཀོར་ལགས་ནི་ཤར་ཕྱོགས་རྩོམ་མཁན་ཁྲོད་དུ་ནོ་པེལ་བྱ་དགའ་རེག་
111



མཁན་ཐོག་མ་དེ་ཡིན་པས་མཚན་གྲགས་ཁོ་ནས་ཀྱང་སྤྲེལ་ཕྲུག་དག་སྡོད་ཐབས་མེད་པ་
བཟོས་ཡོད་ངེས་རེད།
གར་འགྲོ་གཏོལ་མེད་ཀྱི་དཀྱོགས་མཚམས་འདི་འདྲ་ཞིག་སྟེ། གཞན་ལ་ལད་སོད་
བྱས་ཀྱང་ཚུགས་ཀ་མེད་ལ། ཚུགས་ཀ་མེད་ཀྱང་སྡིག་པ་བྱེད་མཁན་ནི་ས་བླའི་རྡུལ་
བཞིན་དུ་ལུད་པའི་སྐབས་ཤིག་སྟེ། རང་གི་རྩོམ་གཤིས་བོར་ཞིང་སྡེ་གི་རྩོམ་རྩལ་ཀྱང་
མ་འཆུམས་པའི་དྲན་པ་བློ་ཉོག་གི་བཞི་མདོ་འདིར། དྭངས་འཇམ་བསིལ་གསུམ་ཐེ་ཀོར་
ལྟར་དུ་རྫོགས་ཤིང་། གདངས་ངག་སྒྲ་གསུམ་ཚངས་མགུར་ལྟར་དུ་འདུས་ཤིང་། རང་
བྱུང་ཁམས་ཉིད་སྙན་ངག་ཏུ་བཞུས་ཤིང་སྙན་ངག་གིས་སླར་ཡང་རང་བྱུང་ཁམས་སྦྱར་
བ་སྟེ། ཆ་ཀུན་ནས་གསེར་ལོ་འབར་བ་འདྲ་དང་དུང་ལོ་ཚེས་པ་འདྲ་བའི་ལྷུགས་མའི་
སྙན་ངག་གི་དེབ་མཆོག་ཅིག་བལྟམས་བྱུང་བ་ནི། སྙན་ངག་མ་བདེ་སྐྱིད་སྒྲོལ་མ་ལགས་
ཀྱི<<ཆར་ཟམ་ཟིམ། སྨུག་ལང་ལོང>>ཞེས་པའི་དཔེ་དེབ་དེ་རེད། འདི་ལ་ལན་གཅིག་
མཇལ་རྗེས་བུད་མེད་དག་གི་རྫི་གསང་གཞན་ལས་རྣོ་བར་ངེས་པ་སྐྱེ་ལ། བུད་མེད་དག་
གི་ཤེས་རབ་གཞན་ལས་བཀྲ་བར་ཡིད་ཆེས་འཐོབ་ཅིང་། བུད་མེད་དག་གི་བརྩེ་བ་གཞན་
ལས་སྣུམ་པར་ཡང་ཁས་ལེན་འཆོར་འགྲོ་བ་ཞིག་ཡིན་པ་གདོན་མི་ཟ། །
དཔེ་རུ་བརྗོད་ན། <ཆར་ཟམ་ཟིམ། སྨུག་ལང་ལོང>>ཞེས་པའི་བྲིས་རྩོམ་དེས་ནི་
མི་སེམས་ཀྱི་ཤའུ་ལ་རྨ་ཤུལ་ཚ་ཀམ་ཀམ་དུ་གཏོད་འགྲོ་བ་དང་། <<ཐམས་ཅད་མཁྱེན་
པ་དང་ཀུན་ཏུ་བཟང་པོ>>བཀླགས་པས་བུད་མེད་དག་གི་དགག་སྒྲུབ་སྡེར་མོ་ནི་སྐྱེས་པ་
ལས་ཀྱང་ཐུའོ་སྙམ་པ་ཞིག་ཚད་མེད་དུ་འཆར། ད་དུང་ལྕམ་ལགས་ཀྱིས་ཐ་སྙད་ཀྱི་འོད་
- 112 -



བོད་ཡིག་གི་དཔེ་ཀློག་མྱོང་ཚོར(ཆར་ཟམ་ཟིམ། སྨུག་ལང་ལོང་》
ཐག་ནར་མོར་བརྒྱུས་ཏེ། འཇིག་རྟེན་མ་བུའི་བར་གྱི་སྙིང་རྗེའི་ལྷ་སྐད་རིང་མོ་དེ་སེམས་
ཀྱི་མཆི་མ་འབབ་ཅིང་མེད་པའི་ངུ་གླུ་འཆོར་བ་ཞིག་བྲིས་གནང་མཛད་ཡོད་པ་སོགས།
དངོས་གནས་དྲང་གནས་ཚོར་བ་མཁའ་ཁྱབ་ཀྱི་སྙན་ངག་ཅིག་ལ་འདི་ལས་ལྷག་པ་ཞིག་
མེད་པར་ངེས་ལ། བདེན་པ་ཤེད་འབར་གྱི་བསམ་བློ་ཞིག་ལ་འདི་བས་སྟོབས་པ་ཞིག་གང་
ན་ཡོད་ཨང་སྙམ་པའི་སེམས་བྱུང་ཞིག་བྲག་ངོས་ལ་ལན་ཆ་འཁོར་བ་བཞིན་དུ་འབྱུང་
ངོ་། །
རེད་དེ། བདེ་སྐྱིད་སྒྲོལ་མ་ལགས་ཀྱི་སྙན་ངག་གི་ལྷུག་རྩོམ་མམ་ལྷུག་རྩོམ་གྱི་སྙན་ངག་
འདི་ནི། ཁོ་མོ་རང་ཉིད་ཀྱིས་ཚངས་དབྱངས་རྒྱ་མཚོར་སྨྲས་པའི་བསྲན་ཐབས་མེད་པའི་
སྐད་ཆ་དེ་དང་ཤིན་ཏུ་འདྲ་སྟེ། ཇི་སྐད་དུ། གལ་སྲིད་ཚེ་གཅིག་ལུས་གཅིག་འདི་ལ་ཁྱེད་
དང་མཐུན་སྡེབ་བྱེད་པའི་སྐལ་བ་རྟ་རྔ་ལས་ཕྲ་ཞིང་ཁབ་མིག་ལས་དོག་པས་ན། གལ་
སྲིད་ཁྱེད་ཀྱིས་བདག་ལ་བཅོས་པའི་གཡར་དམ་དག་ཆུ་ཡི་ཝུ་བ་བཞིན་ཡལ་ཚེ། བདག་
འཕོ་འགྱུར་འཕེལ་འགྲིབ་ཀྱི་རང་བཞིན་ཅན་འཁོར་བའི་གནས་འདིར་དུས་ཚོད་སྐར་ཆ་
ཙམ་ལ་ཡང་གསོན་མི་འདོད་དེ། འགྲུབ་དུས་མེད་པའི་བྱ་བཞག་རྣམས་འུར་ཆའི་རྡོ་
བཞིན་རྒྱང་དུ་དོར་ལ། ད་ལྟ་ཉིད་ནས་ཚེ་སྲོག་གི་གཟི་མདངས་ཉམས་ཤིང་སྤོབས་སེམས་
ཀྱི་མེ་ཏོག་རྙིད་ནས། བདག་གིས་བདག་གི་ཡོད་ཚད་ཁྱེད་ཁོ་ནའི་འབྱུང་བར་རིམ་བཞིན་
ཐིམ་པའི་ལས་བགྱིའོ། ། ལས་བགྱིས་ནས་ཀྱང་། ཁྱེད་ཀྱི་ས་གཞིར་གསེར་གྱི་རྡུལ་ཕྱེ་
བཞིན་ཐོར་ལ། ཁྱེད་ཀྱི་མཚོ་མོར་ངང་བའི་ཞེན་ཆགས་བཞིན་བབས་ནས། ཁྱེད་ཀྱི་མེ་
ལྕེར་སྲིན་བུའི་གཤོག་སྣེ་བཞིན་འཇུས་ཏེ། ཁྱེད་ཀྱི་རླུང་དབུགས་ལ་མེ་ཏོག་གི་དྲི་བསུང་
།
113



སོ་སྐྱེས་སྐད་སྒྲ།
བཞིན་འགྲོགས་འདོད། ཅེས་པའོ། ། སུ་ཞིག་གིས་ཚིག་དུམ་འདི་ཧ་ཅང་ཕལ་བ་ཞིག་རེད་
སྙམ་ན་སྙམ་མཁན་ཁོར་སྙན་ངག་གི་ཕྲ་ཕུང་ཏོག་ཙམ་མི་འདུག་ཅེས་ཁོ་བས་ཚིག་ཐག་
གཅད་ནས་བརྗོད་རྒྱུ་དང་། སུ་ཞིག་གིས་ཚིག་དུམ་འདི་ཤིན་ཏུ་རང་ག་བ་ཞིག་རེད་འདོད་
ན་འདོད་མཁན་དེར་སྒྱུ་རྩལ་གྱི་སྤྲི་དཀར་སྲིད་ཙམ་མི་འདུག་ཅེས་བདག་གིས་ཁྱབ་མཐའ་
བཀོད་ནས་སྨྲ་རྒྱུ། ཁོ་བོའི་སྐད་ཆ་འདི་དག་བརྒྱ་ལ་སྒེར་གཅོད་ཅིག་ཡིན་པའི་དབང་
དུ་བཏང་ཡང་སེང་ལྡེང་ནགས་ཀྱི་འབུད་དབྱངས་འདིའི་དོན་དུ་ང་ལ་ཕངས་པ་སྤུ་ཙམ་
མེད་ལ། ང་ཡི་བཤད་སྟངས་འདི་ཉིད་གལ་ཏེ་ཨུ་ཚུགས་ཤིག་ཡིན་པའི་ཁུལ་དུ་བྱོས་དང་
རྩེད་ཆུའི་ཞབས་ཀྱི་ལས་སྐལ་འདིའི་ཕྱིར་དུ་ཁོ་བོར་ནོངས་པ་ཕྲན་ཙམ་ཡང་མེད་དོ། །
སྐབས་འདིའི་ཚངས་དབྱངས་རྒྱ་མཚོ་ནི་གྲུ་ཤན་རྟ་མགོ་མ་ཞིག་དང་འགྲོགས་པའི་
སེར་མོ་པ་གཅིག་གམ་འགའ་ཡི་གདགས་གཞི་ཙམ་ག་ལ་ཡིན་ཏེ། ཕྱག་བཞི་ཕྱག་དྲུག་
གི་རྣམ་པས་སྣང་བའི་ཐང་སྐུ་དང་པད་སྡོང་དང་རི་དྭགས་ཀྱི་པགས་པ་བཅས་ནི་ཐག་
ཚད་འགའ་ཡི་རྗེས་སུ་བསྐྱུར་སོང་སྟེ། ཡང་ན་དེ་དག་ཀྱང་ཡིན་ཆོག་ལ་དེ་དག་མ་ཡིན་
པའང་ཡིན་ཆོག་སྟེ། ཁྱོད་ཀྱི་མིག་ཞགས་ཀྱིས་འཐིབས་པའི་འཁོར་བའི་ལ་མོ་དང་། ཁོ་
བོའི་ཕྱི་ཕྱག་གིས་བརྒྱངས་པའི་འཚོ་བའི་གོས་ཆེན་དང། ཁོང་གི་ཕེབས་སྒུག་གཉིས་ཀྱི་
མ་ཡིག་ཁྲ་བོ་དང་། ཁོ་མོའི་ཐོབ་ཤོར་ཟུང་གི་ཉི་ཟླའི་སྨོན་ལམ་ཡོངས་རྫོགས་སྐབས་
འདིར་ཚངས་དབྱངས་རྒྱ་མཚོ་གཅིག་པུར་བཀལ་ཡོད་པ་རེད། ངའི་འདི་བཞིན་བརྗོད་
ནའང་ཆ་ཚང་བའི་སྡོམ་ཚིག་ནི་མ་ཡིན་ཏེ། ངེས་དོན་སྙན་ངག་པ་ཞིག་གི་བློ་ཁོག་ནི་སྤྱི་
ལེ་འབུམ་ཕྲག་ལས་ཀྱང་རིང་ཞིང་གང་དེས་བརྩམས་གནང་བའི་ངེས་དོན་སྙན་ངག་དེ་
=114-



བོད་ཡིག་གི་དཔེ་ཀློག་མྱོང་ཚོར(ཆར་ཟམ་ཟིམ། སྨུག་ལང་ལོང་》
ཡང་མིའི་རིགས་ཀྱི་གཞལ་བྱ་དང་གཞལ་བྱེད་ཅེས་པའི་རྡོ་ལེབ་སྔོ་རིལ་གཉིས་ལ་འཚིར་
ཐབས་ཡོད་པ་ཞིག་མིན། འོན་ཏེ། སྲིད་པའི་རྡོ་རིང་ངོས་ཀྱི་གསེར་བྲིས་དག་ལ་ཤད་ཙམ་
བལྟས་ན། སྙན་ངག་དམ་པ་རེ་རེ་ནི་དུས་རིང་བསྐལ་བའི་བར་དུ་ཆུ་དཀྱིལ་གྱི་ཕ་བོང་
བཞིན་དུ་གནས་ཐུབ་དོན་ནི། གོང་གི་ཨ་ཅག་བདེ་སྒྲོལ་ལགས་ཀྱི་སྙན་ངག་ཚན་པ་དེ་
དང་འདྲ་བར་མིའི་ནང་སེམས་ཀྱི་གྱང་ངོས་ལ་ཐད་ཀར་འཛེར་ཐུབ་པ་དང་། གང་དེས་
འགྲོ་མིའི་བསམ་བློའི་འཇིག་རྟེན་ལ་དྲ་བ་དྲ་ཕྱེད་ཀྱི་བང་རིམ་བརྩིགས་ཤིང་། བང་རིམ་
གྱི་དྲ་མིག་རེ་རེ་ནས་རྣམ་ཤེས་བསྒུལ་བའི་རོལ་མོ་གཏོང་ཞིང་། བང་རིམ་གྱི་སྐུད་རྡང་རེ་
རེ་ནས་བླ་སྲོག་བཟི་བའི་ཆོ་འཕྲུལ་སྟོན་ཞིང་། བང་རིམ་གྱི་དཔྱང་སྒྲོམ་རེ་རེ་ནས་ཤེས་
པ་ཚ་བའི་སེན་གཅུ་རྒྱག་པ་སྟེ། དེ་ཡི་ཕྱིར་ན། མ་གཞི་ནས་སྙན་ངག་ཡིན་པ་དང་བར་
སྐབས་སྙན་ངག་ཏུ་བརྫུས་པ་གཉིས་ལ་ས་དང་གནམ་གྱི་བར་ཐག་ཡོད་ཅིང་མི་དང་ཟོག་
གི་མཆོག་དམན་ལྡན་ཅེས་འཇིག་རྟེན་སྐྱེ་བོའི་གཏམ་ལ་གྲགས་སོ། །
བདག་ལ་མཚོན་ན་གོང་གི་ཚིག་དུམ་འདི་ཁོ་ནས་ཀྱང་དམྱལ་བ་ལྕགས་སྲེག་འབར་
བའི་མེ་འོབས་ནས་ཆུ་གཙང་ཕོར་བ་གང་རྙེད་འདྲའི་སྤྲོ་དགའ་སྦྱིན་ཅིང་། ཁ་བསླད་ཅིང་
ལྕེ་གྱོང་བའི་སྣང་བ་དེ་ཡང་ངེས་ངེས་ཏག་ཏག་གིས་གར་སོང་རྗེས་མེད་དུ་གྱུར། དེའི་རྒྱུ་
མཚན་ཡང་། ང་ཚོའི་ལེའུར་བཅད་ཅིང་བམ་པོར་བགོས་པའི་སྙན་ངག་གམ་དེ་དག་གི་
ཁྲོད་ན་ཚིག་དུམ་འདིའི་ཚབ་མར་འོས་པ་ཡང་རབ་ཏུ་དཀོན་པས་ཡིན། ཨ་ཁ་ཁ། ཁྱེད་
ཀྱིས་ད་དུང་ཡང་ཧྲིལ་པོ་ཞིག་མི་ཐོས་སམ། ཚིག་དུམ་འདིའི་ཁྲོད་དུ་སྒྲ་ལས་འདས་པའི་སྒྲ་
ལ་སིལ་སིལ་སིང་སིང་གི་ཞིང་བཀོད་འབར་ཞིང་། དབྱངས་ལས་བརྒལ་བའི་དབྱངས་ལ་
-115



སོ་སྐྱེས་སྐད་སྒྲ།
ཤང་ཤང་ཏིང་ཏིང་གི་སྡིངས་ཆ་གྲུབ་ཅིང་། གདངས་ལས་འཕགས་པའི་གདངས་ལ་གྱུར་
གྱུར་འུར་འུར་གྱི་དཀྱིལ་འཁོར་སྣང་བ་སྟེ། ལྟོས་དང་། གསལ་བྱེད་ཀྱི་རྒྱབ་ནས་གཅིག་
བུད་བྱུང་། དབྱངས་ཡིག་གི་འཁྲིས་ནས་གཉིས་ལངས་བྱུང་། དེ་དཔེ་མ་རེད། དེ་དོན་
ཀྱང་མ་རེད། སྐད་ཆ་དེ་བས་ཀྱང་མ་རེད། མ་རེད། མ་རེད།
2010.8,22
– 116



བོད་ཡིག་གི་དཔེ་ཀློག་མྱོང་ཚོར (བློ་འབྱེད་ཀློག་དེབ་དཔེ་ཚོགས》
བོད་ཡིག་གི་དཔེ་ཀློག་མྱོང་ཚོར《བློ་འབྱེད་ཀློག་དེབ་དཔེ་ཚོགས》
དཔེ་ཚོགས་འདི་ནི། ང་ཚོའི་རྩོམ་སྟེགས་ཀྱི་སྐྱེས་བུ་ཤེས་རབ་ཅན་སྐོར་ཞིག་གིས་ཆེད་
དུ་རྩོམ་སྒྲིག་མཛད་པ་དང་། འདི་ཡང་ཁོ་ཚོས་བྱས་པའི་དཔེ་ཚོགས་གཞན་དག་དང་འདྲ་
བར། དུས་ཀྱི་སྔ་ཤེད་དུ་ལངས་ཚུགས་ཐུབ་པའི་སྐད་ཆ་གསོན་པོ་དང་བསམ་བློ་གསོན་
པོ་འབའ་ཞིག་ཡིན་པར་ཐལ། གཞན་ནི་ལྟ་ཅི་སྨོས། དེབ་གཞིའི་ཇུས་འགོད་ཁོ་ནས་ཀྱང་
སེམས་ལ་སྣང་ཆ་སྦར་འགྲོ་བ་ཞིག་ཏན་ཏན་རེད། ན་ཚོད་ཀྱི་རབ་བྱེད་ལ་བརྒྱུས་ཤིང་
ཤེས་རྟོགས་ཀྱི་གཞུང་ལམ་ལ་སྤྲད་པའི་ས་བཅད་དབྱེ་བསྡུ་ཙམ་གྱིས་ཀྱང་མི་རྣམས་ཀྱི་བློ་
ཁ་ངང་ངམ་ཤུགས་ཀྱིས་དྲངས་འགྲོ་བར་མ་ཟད། རང་དབང་དང་དམངས་གཙོ་ལས་
འཕྲོས་ཏེ་གཏུགས་ས་ཞིག་ཏུ་གཏུགས་ཡོད་པ་དང་འདྲ་མཉམ་དང་རྩིས་ཐང་ལས་གློད་དེ་
བརྡལ་ས་ཅིག་ཏུ་བརྡལ་ཡོད་པ་ནི་སྙིང་ཚིམ་པའི་ཚོད་རེད།
རང་དབང་དང་དམངས་གཙོ་སོགས་ནི་མིའི་རིགས་ཀྱི་བླ་མེད་ཐེག་པ་དང་རྣམ་
མཁྱེན་མཐར་ཐུག་ཡིན་པར་ཆ་བཞག་ན། དཔེ་ཚོགས་འདི་ནི་ང་ཚོ་བོད་མིའི་ངོས་ནས་
ནི། ལམ་བུ་གང་དེར་འཇུག་བྱེད་ཀྱི་ཆེས་སྔ་བའི་རིག་པའི་ཟ་མ་ཏོག་སྐོར་ཞིག་ཡིན་
པ་རྩོད་རྒྱུ་ཡོད་པ་མ་རེད། འདི་དག་ལ་བལྟ་ཞིང་དཔྱོད་པའི་དུས་ནའང་། རང་རེའི་
བྱེས་བཞུགས་སྤུན་ཟླ་མང་ཆེར་དང་མཚུངས་པར་སྒྲ་སྤྱིའི་གོ་བ་ཉི་ཚེ་ཙམ་ཞིག་རྙེད་པས་
གཏན་མི་འགྲིག་པར། དབུ་མ་ཐལ་རང་གི་འཇོག་མཚམས་ལས་ཀྱང་དཀའ་བའི་གནད་
=117



སོ་སྐྱེས་སྐད་སྒྲ།
ཀ་ཟབ་མོ་རེ་ཡོད་པར་ཅིས་ཀྱང་ངེས་ཤེས་འདྲོང་དགོས་རྒྱུ་རེད་སྙམ།
དེ་ལྟ་མ་ཡིན་པར། གོ་ལོ་ཐོས་ལོ་དང་ཤེས་ལོ་མཁས་ལོ་བྱས་ཏེ་ཐ་སྙད་འགའ་ཞིག་
གི་ཕྱི་ཤུན་ལས་གང་ཡང་ལོན་མ་སོང་ཚེ། ཁོང་རྣམས་ཀྱིས་ཚེག་བར་ཐུར་མས་དེད་ཅིང་
སྒྲུ་འབྲུ་མནོ་བསམ་གྱིས་བསྐྲུན་པའི་བྱས་འབྲས་ལ་ང་ཚོས་བསམ་བཞིན་དུ་བརྩི་བཀུར་
མ་བྱས་པ་མ་ཡིན་ནམ། ཁོ་བོ་ཐེ་བའི་མང་པོ་ཞིག་གིས། གནས་སྐབས་སུ། དོན་
དམ་གྱི་རང་དབང་དམངས་གཙོ་ཞེས་པར་འཁྲིགས་ཡག་པོ་ཨེ་ཞོག་བརྗོད་དཀའ་མོ་རེད་
ལ། དུས་ཡུན་ངེས་ཅན་ཞིག་ལ་ཕྱོགས་སུ་མི་སླེབས་པའི་སྐད་ཆ་དང་། ལྟག་སྤྲོད་དུ་
གྱུར་པའི་བརྗོད་ངག་སོགས་ཀྱིས་ལྐུགས་རྟགས་སྣ་ཚོགས་སྟོན་ནའང་ཅི་ཆ་མོད། མི་ཤེས་
ཤེས་ཁུལ་གྱིས་ཁ་ཕོ་འབྱིན་རྒྱུ་ནི་ང་ཚོའི་ནད་རྙིང་རིགས་ཤིག་ཡིན་པས་ཅིས་ཀྱང་འདོར་
ཐབས་དཀའ་ལ། མི་འཇོན་འཇོན་མདོག་གིས་གང་ཡིན་ལ་རྣམ་གཞག་བྱེད་རྒྱུའང་ང་
ཚོའི་ལོབས་གོམས་རིགས་ཤིག་ཡིན་པས་དེའང་མུ་མཐུད་དུ་འདྲུད་དགོས་པ་ཞིག་ཡིན་
ཁུལ་བྱོས་མོད། དེབ་པོད་འདི་དག་དང་མཇལ་ཉིན་ནས་བཟུང་རྣལ་མི་རྣལ་གཉིས་ཀྱིས་
རང་དབང་དང་དམངས་གཙོ་ཞེས་པའི་བྲག་ཅ་རིང་མོ་ཞིག་ཁད་ཀྱིས་བཟློ་ངེས་ཡིན་ལ།
སྙམ་མེད་དུ་ཚིག་འཁྲིའི་འཁོར་ལོ་བསྐོར་རྒྱུ་ཡིན་པ་ང་ཚོའི་ལ་ཉེ་ཡིས་ཐག་བཅད་ཡོད་པ་
རེད་ཨང་། མི་ལོ་མང་པོར་
མི་ལོ་མང་པོར་དེ་ལྟར་གྱལ་གྱོལ་དུ་ཕྱིན་དགོས་པ་ནི་ང་ཚོའི་ཚུགས་ཀ་ལ་
བལྟས་ན་ཤེས་འོང་ཞིང་། དུས་རབས་གྲངས་མེད་ལ་ད་དུང་ལྡབ་ལྡིབ་སྨྲ་རྒྱུ་ཡིན་པའང་
ང་ཚོའི་མཆན་འོག་ལ་རེག་ན་ཚོར་ཐུབ་གི་རེད་མོད། དེ་ནི་གོ་རིམ་ཞིག་ཡིན་པས་ན། དེ་ནི་
མིའི་རིགས་ཐུན་མོང་གིས་བརྒྱུད་དགོས་པའི་ཆོས་ཉིད་ཅིག་ཀྱང་ཡིན་པས་ན་ཐུ་ཙམ་སྐྱོན་
-118 -



བོད་ཡིག་གི་དཔེ་ཀློག་མྱོང་ཚོར《བློ་འབྱེད་ཀློག་དེབ་དཔེ་ཚོགས》
ཡོད་པ་ཞིག་ཀྱང་མ་རེད་འདོད།
ཆེས་མ་མཐའི་རེ་བ་ནི། འུ་བུ་ཅག་རང་དབང་དང་དམངས་གཙོ་ཞེས་པའི་བརྡ་དོན་
སྟེང་མགོ་བོ་མི་འཁོར་རྒྱུ་དང་། ཡུལ་འདིར་ཅིས་ཀྱང་རང་དབང་དང་དམངས་གཙོ་
གཤེད་དུ་བབས་པའི་སྒེར་གཅོད་རིང་ལུགས་ཀྱི་ལོ་རྒྱུས་འབྱུང་དུ་མི་རུང་ཞིང་། ས་འདིར་
ཅིས་ཀྱང་རང་དབང་དང་དམངས་གཙོ་ནད་དུ་བརྒྱུགས་པའི་སྲིད་རྒུད་ཁྱིམ་ཤོར་གྱི་རྣམ་
ཐར་ཡང་འཐོན་པར་མི་རུང་བ་སྟེ། དེབ་ཕྲེང་འདིའི་རྩོམ་སྒྲིག་པའམ་རྩོམ་མཁན་ཁོང་
ཅག་གི་སྐད་ལྟར་བཤད་ན། འུ་བུ་ཅག་ལམ་སང་བྱིས་པའི་ཚུལ་བབ་ལས་ཐར་བར་བྱས་
ཏེ་དཔྱོད་ཤེས་བློ་འབྱེད་ཀྱི་ལམ་དུ་གོམ་པ་སྤོ་རྒྱུ་དང་། ངེས་པ་དོན་གྱི་རང་དབང་དང་
དམངས་གཙོའི་ཕྱོགས་སུ་གྲབས་གཤོམ་རྒྱུ་དེའོ། །
ཟུར་བཀོད།
དཔེ་ཚོགས་འདིར་རང་བློ་ཧ་ཅང་འདུན་པའི་བརྩམས་ཆོས་སྐོར་ཞིག་གི་མཚན་བྱང་།
དད་པ་དང་སྐྱེས་བུ་སྒེར། སྒོ་ཤེར། (བརྩམས)
གཏམ་བརྗོད་རང་དབང་དང་དད་མོས་རང་དབང་གི་གོ་དོན་རགས་པ། བྱང་སྐར།
(བསྒྱུར)
རིན་མེད་ཟ་རྐྱང་གི་ཁ་ཟས་ཤིག་གླེང་ན། བྱང་སྐར། (བསྒྱུར)
ང་ནམ་ཡང་སྒོ་ངའི་ཕྱོགས་སུ་འགྲེང་ཡོད་པ་ཡིན། ཞོགས་དུང་། (བསྒྱུར)
མི་བུ་རེ་རེའི་སྒེར་ཚུགས་དང་རྒྱལ་ཁབ་ཀྱི་སྒེར་ཚུགས། ཉི་གཞོན། (བསྒྱུར)
119



སོ་སྐྱེས་སྐད་སྒྲ། །
མིའི་འགྲོ་བ་གཟའ་སྐར་སྟེང་དུ་འཚོ་བ། ཚེ་ཏན་ཞབས་དྲུང་། (བསྒྱུར)
ཡ་ཧུ་དཱ་པའི“དབུལ་སེལ ” བྱང་སྐར། (བསྒྱུར)
ཁན་ཐི་ཡིས་སྦྱར་བའི་བློ་འབྱེད་ཀྱི་མེ་ཕུང་། བྱང་སྐར། (བསྒྱུར)
ཇི་ལྟར་ཡིན་ན་ད་གཟོད་ཤེས་ཡོན་ཅན་དུ་བརྩི་བ་ཡིན། ཆོས་སྐྱོང་། (བསྒྱུར)
གྱི་ན་བ་ཡི་དགག་རྒྱག བདུད་ལྷ་རྒྱལ། (བསྒྱུར)
མི་ཆེན་ཇི་ལྟར་མི་ཆེན་དུ་གྱུར། བདུད་ལྷ་རྒྱལ། (བསྒྱུར)
རང་དབང་རིང་ལུགས་ཀྱི་གོ་དོན། བྱང་སྐར། (བསྒྱུར)
དམངས་གཙོའི་རྩ་དོན། བྱང་སྐར། (བསྒྱུར)
དམངས་གཙོ་དོན་འཁྱོལ་གྱི་རྨད་བྱུང་སློབ་དེབ་སྟེ་ར་པིར་ཀྲི་ཡི་གྲོས་དོན་བགྲོ་བའི་སྒྲིག་
ལམ། བྱང་སྐར། (ཁསྒྱུར)
མཐའ་མེད་པར་འཛམ་གླིང་དུ་བསྒྱུར་བ་དང་ཐམས་ཅད་ནུབ་ཕྱོགས་སུ་བསྒྱུར་བ།
འགྱན་སངས། (བསྒྱུར)
སྤྱི་དམངས་ཀྱིས་བཀའ་བརྩི་མི་དགོས་ཚུལ་གླེང་བ། ནགས་ཀ་ཚེ་འབར། (བསྒྱུར)
བུད་མེད་ལ་དོན་ངོ་མར་ཅི་ཞིག་མཁོ་བ་རེད། འཇམ་དབྱངས་སྐྱིད། (བསྒྱུར)
“མི་ཚལ་བའི་དུས་རབས་་ལས་ཐོན་པ། བདུད་ལྷ་རྒྱལ། (བསྒྱུར)
120-



ལེའུ་གསུམ་པ། དྲ་ཐོག་ཨང་བརྡ།



“སྐྱིད་པ་སྐྱེ་གིན་འདུག་
“རྩོད་པ་སྐྱེ་གིན་འདུག”
-༩བོད་རྒྱ་ཚིག་མཛོད་ཆེན་མོ》ན་རྩིད་པ་ནི་འབྲི་གཡག་སོགས་ཀྱི་ལུས་ཞོལ་སྤུ་རིང་ལ་
ཟེར”ཅེས་བྲིས།
(]
“རྩིད་པ་སྐྱེ་གིན་འདུག་”ཅེས་པ་ནི་ཕ་ཡུལ་དམངས་ཁྲོད་ནས་བྱུང་བའི་ཟུར་ཟའི་ཁ་
དེབ་འདིའི་མིང་མཐའ་དུས་གསུམ་དང་བདག་སྒྲ་བྱ་བྱེད་ཀྱི་སྐོར་ནི། ལྕགས་ཐར་རྒྱལ་སོགས་ཀྱི་དཔར་སྐོགས་
དང་དམ་ཐེལ་འབའ་ཞིག་གི་ངོ་བཤུས་མ་ཡིན་ཏེ། དུས་མཐུན་སྐད་ཆའི་སྦྱོར་སྟངས་ཤིག་ལོགས་སུ་བཙལ་ཡོད་པ་དང་།
དེའི་ཐད་ཁོ་བོར་རང་ཉིད་ལ་ལོག་ལྟ་བཅད་ཆིངས་མ་ཞིག་ཡོད་པ་འདིར་དྲངས་ན། སྣར་ཐང་བཀའ་འགྱུར་གྱི་དུས་གསུམ་
འཁྱོགས་ནས་ཡོད། །ཅོ་ནེའི་བསྟན་འགྱུར་གྱི་མིང་མཐའ་གཟུར་ནས་ཡོད། །དཔར་མ་རེ་རེ་ལ་འབྲི་སྲོལ་རེ་རེ་ཡོད། ཡིག་
ནོར་མ་ནོར་གྱི་མཚམས་ཐིག་དཀའ་མོ་རེད། །པྲ་ཏིའི་སྙིང་ཀ་ན་སི་ཏུ་ཡིག་ནོར་རེད། །སི་ཏུའི་མིག་ལམ་ན་པྲ་ཏི་ཁྲམ་
རྟགས་རེད། །སྨྲ་སྒོ་ངག་སྒྲོན་སོགས་ཁྱི་ཞི་རྒྱབ་གཏོད་རེད། །ཡིག་ནོར་མ་ནོར་གྱི་མཚམས་ཐིག་དཀའ་མོ་རེད། །ཨ་ལགས་
ཞབས་དྲུང་གིས་ཐོན་མིའི་ཞལ་ལུང་བྲིས། །རང་ཉིད་མིན་ཚད་པོ་ཡིག་ནོར་མཁན་པོར་བསྒྲུབས། །གདོང་དྲུག་སྙེམས་བློ་
ཡིས་ཟབ་གནད་ཀུན་གསལ་བརྩམས། །ཨ་ནུའི་རྩ་བར་ཡང་ཡིག་ནོར་མང་ཚུལ་གསུངས། །མི་བུ་་བོད་སྐད་དུ་མི་འགྲོ་
ཟེར་མཁན་ཚོས། དཔྱོད་ཤེས་ཐ་སྙད་དུ་མི་བརྩི་ཟེར་མཁན་ཚོས། ་་ལོགས་ཕེབས་སྐད་ཆ་རུ་མི་འཐད་ཟེར་མཁན་ཚོས། །
དག་ཡིག་ཞལ་མཐུན་ཞིག་གང་ལ་བྱེད་རྒྱུ་ཡིན། །ཤེས་བརྗོད་འཇུག་གསུམ་ཞེས་ཁྱོད་ཀྱང་བརྩི་ཤེས་རེད། །རྟགས་མཚུངས་
བརྗོད་བདེ་ཞེས་ང་ཡང་ཟེར་ཤེས་རེད། །ལུང་འདྲེན་ཁ་བཤད་ལ་ཀུན་ཀྱང་འཇོན་ན་ཡང་། །ལག་ལེན་རྒྱ་ཁྱབ་ཏུ་ཚང་མ་
འཁོབ་སྟེ་སྡོད། །མཁྱེན་རབ་འོད་གསལ་གྱི་པ་བ་འཇོང་འཇོང་རེད། །དཔའ་རིས་སངས་རྒྱས་ཀྱི་པ་བ་ནར་ནར་རེད། །དམུ་
དགེ་བསམ་གཏན་གྱི་པ་བ་ལོག་ལོག་རེད། །བདག་སྒྲ་གཅིག་པོར་ཡང་བྲི་ལུགས་ལྔ་དྲུག་ཅིག །ཚངས་དབྱངས་རྒྱ་མཚོ་ཡི་
བཤད་སྲོལ་དེ་ཡི་སྟེང་། །དགེ་འདུན་ཆོས་འཕེལ་གྱི་འབྲི་སྲོལ་དེ་བསྣན་ན། །ཉེས་ཀྱང་བོད་སྐད་ཀྱི་རྩོམ་སྟངས་དེ་ཀ་རེད། །
ཡིག་ནོར་ཡིན་མིན་གྱི་རྣམ་རྟོག་དེ་ནས་རྫོགས། །གླུ་དང་ལ་གཞས་ཀྱི་དྭངས་ཆ་དེ་ཡི་སྟེང་། །དེང་གི་རྩོམ་སྟངས་ཀྱི་རྔམས་ཆ་
- 123



སོ་སྐྱེས་སྐད་སྒྲ།
ཚིག་གསར་པ་ཞིག་སྟེ། བསྟན་དོན་ནི་མི་བུ་ག་གེ་མོར“ཅི་ཡིན་འདི་ཡིན”ཟེར་བ་མེད་
ཐལ་པས་ཕལ་ཆེར་ཟོག་ལུག་ཅིག་ཏུ་འགྱུར་གྱིན་འདུག་ཅེས་པའམ། ཡང་ན། མི་དེའི་བྱ་
སྤྱོད་ལ་ཇི་ལྟར་བརྟགས་ནའང་གོ་བ་མེད་པའི་གཡག་རྒན་ཞིག་གམ་འབྲི་ཐུལ་ཅིག་ལས་
ཁྱོན་ནས་དྲན་རྒྱུ་མེད་པ་སྟེ། གང་དེར་གནག་ཕྱུགས་ཀྱི་ཆ་ཞིག་ཇེ་གསལ་ནས་ཇེ་གསལ་
དུ་འགྲོ་བཞིན་པས་“ཕལ་ཆེར་རྩིད་པ་སྐྱེ་བའི་སྲིད་པ་ཡང་ཡོད་འདུག”ཅེས་པའི་དོན་རེད།
སྐད་ཆ་དེ་ཐོག་མར་གསུངས་མཁན་སུ་ཡིན་ཕྲན་གྱིས་མ་ཤེས་སོང་རུང་། འདི་ལ་ཞིབ་ཏུ་
གཞིགས་ན་དགོས་ངེས་ཀྱི་བློ་སྐྱེད་མང་ཙམ་བྱིན་འགྲོ་ཐལ།
འགྲོ་བ་མི་ཞིག་ཇི་ཙམ་ངན་ནའང་སྒོ་ཟོག་བཞིན་དུ་རྩིད་པ་སྐྱེ་གི་རེད་ཟེར་ན་དཔེ་
འཇོག་ཡིན་ཀྱང་མཉན་གཟན་པ་ཞིག་ལོས་ཡིན་ཨང་། ལྷག་པར་དུ་མང་མང་གིས་བཤད་
པའི་མི་བུའི་རྩིས་ཐང་སོགས་ལ་དྲན་པ་བསྐོར་བ་ཡིན་ཚེ་འདི་ལའང་ཀུན་སྤྱོད་ཀྱི་ཁ་རྡུང་
ཙམ་ནི་ཅིས་ཀྱང་གཏོང་དགོས་ཡོད་མོད། འོན་ཀྱང་དཔེ་འཇོག་ནི་དཔེ་འཇོག་ཀྱང་རེད་
དེ་བཞག་ན། །མི་རྒན་ཞེ་གྱོང་དག་མ་སྤྲོར་ཤི་སོང་ཡང་། །ཡིག་ནོར་ཡིན་མིན་གྱི་སོམ་ཉི་དེ་ནས་ཚར། །བརྡ་རྙིང་འོད་ཆེན་
ཚོ་ཆེད་དུ་འདེམ་ན་འགྲིག །ཁ་སྐད་དཀར་པོ་ཚོ་བསམ་བཞིན་བཀོལ་ནབཟང་། །ཆགས་སྡང་རྒུ་གསལ་དུ་ཡོད་པའི་ཐ་སྙད་
དག །ཅིས་ཀྱང་ཤེས་རབ་ཀྱི་ཟས་སུ་ལེན་འོས་ཡོད། །ཕར་བཤད་བརྗོད་པ་དེ་རྣ་ལ་ལྷུང་རྒྱུ་ཡོད། །ཚུར་བཤད་དོན་གནད་
དེ་མིག་ལ་འཆར་རྒྱུ་ཡོད། །ཉན་བདེ་གོ་སླ་ཞིག་སུ་ཡིས་ཤོད་གྱུར་ན། །ཡིག་ནོར་ཡིན་མིན་ཞིག་ལོགས་སུ་ཅི་ལ་བཙལ། །ད་
དུང་འོས་འཚམས་ཀྱི་གོ་བརྡ་འཕྲོད་པ་དང་། །བཏགས་དོན་སྐད་ཆ་རང་འབྱོར་བ་ཡིན་ན་ནི། །མིང་གསར་ཚིག་གསར་ལ་
ཁྲོ་བ་སྐྱེ་དོན་མེད། །སྒྲོས་རྙིང་ཕལ་ཆེར་ཞིག་དུར་འཇུག་བྱ་རན་རེད། །འོན་ཀྱང་ཕོ་ཚོད་ཀྱིས་བྱུང་རྒྱལ་སྦྱོར་བ་དང་། །སླ་
ལས་ཁྲལ་བཅོས་ཀྱིས་ཅི་ཐོན་སྨྲ་བ་དང་། །ཞ་རས་མདའ་འཕེན་ལྟར་ལས་ཀ་བྱེད་ཟེར་ན། །ཁ་རོག་འཇོག་ཐབས་ཤིག་ལར་
ནས་མེད་གི་ཨང་།།
– 124



“རྩིད་པ་སྐྱེ་གིན་འདུག་
དེ། ཁ་སང་དེ་རིང་གི་བོད་ཡིག་ཟིན་བྲིས་སོགས་ན་འབྱུང་བཞིན་པའི་རྩོམ་ཡིག་གམ་
སྐད་ལན་མང་དག་ལ་བལྟས་ཚེ། དེ་དག་གི་བྱེད་པོ་རྣམས་ལ་ནི་དངོས་གནས་དྲང་གནས་
གནག་ཕྱུགས་ཀྱི་རྩིད་པ་མང་ཞིག་སྐྱེ་བའི་སྲིད་པ་ཡོད་པར་མ་ཟད། རྭ་ཅོ་དང་རྔ་མ་
སོགས་ཀྱང་རྟེན་འབྲེལ་ཙམ་རེ་སྣང་རྒྱུ་ལོས་ཡིན་སྙམ་པ་དྲན་སོང་།
ཁོ་ཚོས་རྩོམ་ལ་སྐད་ལན་བཞག་སྐབས་ནི་སྔ་ཞོགས་ལེགས་འདེམས་བྱས་ནས་ཆེ་བ་
བརྗོད་ཀྱིན་ཡོད་རུང་། དགོང་ཁ་ཐོན་དུས་ན་ད་སོ་མ་ཤི་ནས་སྐྱེས་པ་བཞིན་དུ་ངོ་རྒོལ་
བྱེད་ཅིང་མདུང་རྩེ་བསྟན་འོང་གི་འདུག སྤྱིར་མི་བུའི་ལྟ་ཚུལ་ལ་འགྱུར་ལྡོག་ཡོད་པ་ཆོས་
ཉིད་ཡིན་པས་ཡ་མཚན་རྒྱུ་དེ་ཙམ་མེད་རུང་། སྐར་ཆ་རེ་རེར་རིང་ལུགས་རེ་གྲུབ་གི་ཡིན་
ཟེར་ན་འདི་ཡང་རྩིད་པ་སྐྱེ་སྟངས་ཤིག་ལ་ངོས་མི་འཛིན་ཐུ་མེད་རེད་དོ། །
ཟིན་བྲིས་པ་མང་ཕྱོགས་ཀྱིས་ལས་བྱེད་པའི་ཤ་ཉེ་དེད་ནས་ཕན་ཚུན་ལ་དར་དམར་
བྱིན་རེས་བྱེད་པའི་འགོ་བརྩམས་སོང་ཡོད་ལ། དེ་དུས་ཀྱི་དགེ་ཆོས་དང་འདྲ་བའི་དྲང་
གླེན་དབུལ་པོ་དག་ནི་ཅི་མི་སྙམ་པར་རྒྱང་འཕུད་དུའང་གཏོང་གི་ཡོད་རེད། ཝུ་ཆང་དམ་
འབི་འགའ་ཞིག་མཆོད་རོགས་མ་བྱས་ན་སྐྱེ་བ་འདིར་ཁོ་ཚོས་ཁྱོད་རང་ངོ་ཟིན་པ་དཔེ་
ཚོད་མེད་ལ། གལ་སྲིད་ཟིན་ནའང་ཞག་ཉིན་ལ་ཤས་ནས་རང་བཞིན་གྱིས་བརྗེད་འགྲོ་
གི་ཡོད་ལས་ཆེ། དེ་བས། གཞུང་རྒྱུག་མ་འཕྲོད་པའི་ཏུའུ་ཕུའུ་མང་ཞིག་བར་འདི་ནས་
ཀྱང་གཏོལ་མེད་དུ་འགྱུར་གྱིན་པས། ཁྱིམ་མཚེས་གཡས་གཡོན་གྱི་ལེགས་འདེམས་དང་
དཔྱད་བརྗོད་ནི་ཀོན་ཐིག་གི་སྟེར་ཕྱོགས་ཡིན་མིན་ཅི་ཆེ་ཡང་དབོ་རྩིད་ཀྱི་སྐྱེ་སྟངས་རེད་
ཏུའུ་ཕུའུ་ནི་རྒྱའི་ལོ་རྒྱུས་སྟེང་སྐད་གྲགས་ཆོད་པའི་སྙན་ངག་པ་ཞིག་རེད།
- 125



སོ་སྐྱེས་སྐད་སྒྲ།
ཅེས་བདག་གིས་སྨྲ།
དེ་མིན། “སྐྱག་པ་དང་ཁྱི་རྒན་དང་“བསྟན་དགྲ་དང་མྱུལ་མ”སོགས་ཏེ་མི་ཡུལ་
ཁམས་ཀྱི་ཐ་སྙད་མི་སྡུག་པ་ཡོངས་རྫོགས་ཟོག་བཞིན་དེད་ནས་འགྲོ་བ་ཡང་རྩིད་པ་རིང་
པོ་སྐྱེ་བའི་སྔ་ལྟས་འཁྲུལ་མེད་ཅིག་ཡིན་ཚོད་རེད་ལ། ཚོ་ཁག་བཅའ་བ་དང་རིས་ལྟ་བྱེད་
པ་དང་གླེང་ཕྱོགས་བཟོ་བ་སོགས་ཀྱང་རྭ་ཅོ་དང་རྨིག་པ་ཐོགས་རྒྱུའི་བཀྲ་ཤིས་མཚན་མ་
ཡིན་ཞིང་བསྒྱུར་དུ་མེད་པའི་དོན་དངོས་སྲོག་འདྲ་པོ་ཡང་གསོད་འགྲོ་བསམ་པ་ནི་མི་བུ་
ཟོག་ལ་འགྱུར་བའི་ཆེས་མཐའ་མའི་དུས་རིམ་སྟེ། རྩིད་པའི་སྐྱེས་ཚད་ལོངས་ཤིང་མཇིང་
པ་ཐུར་དུ་དཔྱངས་པ་དང་ཆབས་ཅིག ཞེ་སེམས་མེར་མེར་སློང་བའི་ལྕི་བ་ཀོར་མ་གཅིག་
ཀྱང་ལྷུང་སོང་བ་ཨེ་རེད་དམ།
འདི་ལྟར་དུ་སྙམ་དུས།（ཨ་རིའི་བོད་པའི་ཟིན་ཐོ》སོགས་ནི་བེའུ་ཆུང་གི་སྤུ་ཁ་བཞིན་
དུ་ནག་པོ་རེད་ལ།（ཨེ་མ་ཧོའི་གཡང་འབོད་དང་དམོད་སྒྲུབ་མཉམ་དུ་ཡོད་པ་སོགས་
ཀྱང་སུམ་ཡར་རྒྱ་བོ་ཞིག་གི་སྣ་ཁུང་རེད་ཨང་། དེ་མ་ཡིན་པའི་དཔྱོད་ལྡན་རེ་བ་ཅན་སྐོར་
ཞིག་གིས་ཀྱང་ལྕེ་ལེབ་བསྣར་བ་དང་གད་འཕྲུག་རྒྱག་པ་སོགས་ཏེ་རྩིད་པ་སྐྱེ་བའི་སྟ་གོན་
འདྲ་ཞིག་རྩོམ་གྱིན་པར་ཁོག་ནས་སྐྱོ་བྱུང་། ཇི་སྟེ་ལོ་མང་གི་གཡག་རྒན་རྩིད་འཇོལ་ཅིག་
བྱེད་གི་ཡིན་ཟེར་ན། རིགས་སྤུན་གྱི་དུངས་ཞེན་དང་མང་མང་གི་ཁ་ཟེར་རྒྱབ་ཏུ་བསྐྱུར་
ནས་ཁེ་གྲི་འཛིན་རྐྱང་ཡིན་པ་ཁོ་ཚོར་གོ་རུ་ཆུགས་ཤིག རྒྱུ་མཚན་ནི། རང་གཞན་སུ་
ལའང་རྩིད་པ་སྐྱེ་ན་མི་ཡག་པས་སོ། །
འུ་ཚོས་ནི་དཔངས་མཐུག་ཅིང་གཏིང་རིང་བའི་ཆབ་སྲིད་དང་ཆོས་ལུགས་སོགས་ཀྱི་
126 -



“རྩིད་པ་སྐྱེ་གིན་འདུག་
ཁུལ་རྩིད་འབེལ་པོ་དེ་མ་འབྲེག་ཡར་སྔོན་དུ། ཅིས་ཀྱང་སོ་སོ་རང་ཉིད་རྩེད་འཇོལ་ཅིག་
ཡིན་མིན་ལ་བསམ་བློ་ཕྲ་ས་ནས་གཏོང་དགོས་ཨང་། ཡིན་ནའང་། རྩིད་པ་སྐྱེས་པ་ནི་
ལུས་ཐོག་ཏུ་འབྲུམ་ཤུལ་ཐོན་པ་དང་ཡང་འདྲ་སྟེ། མ་བརྟགས་ཉམས་དགའི་ངོས་ནས་སྐྱེ་
དང་སྣ་དང་ཐོད་པ་སོགས་ལ་མེར་གྱིས་ཁྱབ་འགྲོ་བས། གཟུགས་འཆར་མེ་ལོང་ནང་ལ་
ཞིབ་ཀྱིས་མ་བལྟས་ན་རིག་མི་ཐུབ་པའོ། །
མ་གསང་དྲང་པོར་བཤད་ན། ཁོ་བོས་ཀྱང་རྩིད་པ་ཅན་གྱི་རྩོམ་བྲིས་མྱོང་ལ་རྩིད་པ་
ཅན་གྱི་གཏམ་ཡང་ཤོད་མྱོང་ཞིང་། ཐ་ན་རྩིད་པ་ཅན་གྱི་ལས་ཀ་ཡང་མང་ཞིག་བསྒྲུབས་
ཟིན་པ་རང་གིས་ཤེས་ནས་ཡོད་ལ། དེར་མ་ཟད། སོ་སོའི་ཟིན་བྲིས་ཁོ་ནར་ཡང་ཉེ་ཆར་
བྲིས་པའི་ནང་ན་རྩིད་པ་ཅན་གྱི་ཐ་སྙད་དང་རྩིད་པ་ཅན་གྱི་རྩོམ་ཐབས་དང་རྩིད་པ་ཅན་
གྱི་རྣམ་འགྱུར་སོགས་མང་ཞིག་འདུག་པ་མཐོང་སོང་བས། རྗེས་མར་དག་ཞུ་དང་འདོར་
བཅོས་ངེས་ཅན་དུ་བྱེད་རྒྱུ་ཡིན།
ཨ་ཧོ། ང་ལ་རྩིད་པ་སྐྱེ་གིན་འདུག ཁྱོད་ལའང་རྩིད་པ་སྐྱེ་གིན་འདུག་
2009,4.2
127-



སོ་སྐྱེས་སྐད་སྒྲ།
གསེར་འོད་ཚ་ཚ་འཕྲོ་བའི་དྲ་བ།
-བོད་སྐད་ཡིག་ཟིན་བྲིས་དང་མཆོད་མེའི་པོད་ཁུག་རྣམ་གཉིས་ལ།
ལར་དྲ་བ་ཞེས་པའི་གོ་དོན་དང་དེའི་སྒྲ་བཤད། དེ་ཉིད་འཇིག་རྟེན་དུ་དར་བའི་
འཕེལ་རིམ་དང་དེའི་ཁྱད་ཆོས་སོགས་ནི་ཅི་བས་ཀྱང་ཁོད་ཆེ་ཞིང་སྐད་ཆ་རེ་གཉིས་ཀྱིས་
བརྗོད་ཚར་བ་ཞིག་ནི་རེད་མི་འདུག ད་དུང་རྩིས་འཁོར་མ་ལག་སོགས་ཀྱི་མྱུར་ཚད་དང་
དེའི་ཟབས་ཚད། དེ་ཡི་ཤོང་ཚད་དང་ཕྲ་ཚད་ལ་སོགས་ནི་ཆེད་ལས་ཀྱི་ཤེས་བྱ་ཕ་མཐའ་
བྲལ་བ་ཞིག་ཡིན་པར་འདུག དེ་ལ་འཕྲེད་ཐུར་གང་ནས་གཞལ་ཀྱང་བློས་མི་དཔོག་པའི་
ཞིབ་ཆ་ཧ་ལས་པ་ཞིག་ཀྱང་ཡོད་ཚོད་རེད། བོད་ལ་མཚོན་ན་གང་དེའི་བརྡ་ཆད་གཅིག་
པུའི་ཐད་ནས་ཀྱང་གཅིག་གྱུར་མེད་པའི་གསོབ་གསོབ་ཅིག་དང་། གོ་དོན་ཉོག་པའི་
མག་མོག་ཅིག མཐུན་སྦྱོར་དཀའ་བའི་རབ་རིབ་ཅིག་སོགས་ཡིན་པ་ནི་བོད་ཁམས་སྤྱིའི་
གནས་ཚུལ་རེད་འདུག དེ་སོགས་ནི་བརྗོད་གཞི་རི་བོ་ལྟ་བུ་ཞིག་ཡིན་པས་གནས་སྐབས་
སུ་བསྒྱུར་བཞག་
གང་ལས་ཀྱང་གླེང་རི་བ་ཞིག་ནི་བོད་སྐད་ཡིག་ཟིན་བྲིས་དང་མཆོད་མེའི་པོད་ཁུག་
རྣམ་གཉིས་ཀྱིས་འཆི་ལ་རེམ་པའི་སྐད་ཡིག་ཅིག་གི་ཚེ་སྲོག་དུས་ཐོག་ཏུ་བསྐྱབས་ཤིང་།
གཏལ་ལ་ཉེ་བའི་རིགས་རྒྱུད་ཅིག་གི་མེ་ཁ་རྨང་རྐང་ནས་གསོས་བྱུང་བ་འདི་འབའ་ཞིག་
ཅི་ལ་མིན། ཡི་གར་འོངས་ལ་སྙིང་དུ་སྡུག་བའི་དྲ་བ་འདི་གཉི་ཀ་མེད་པ་ཡིན་ན། བོད་མི་
– 128 -



གསེར་འོད་ཚ་ཚ་འཕྲོ་བའི་དྲ་བ།
ཁྲི་ཕྲག་མང་པོའི་བསྲན་དུ་དཀའ་བའི་མིག་ཆུ་ཚ་པོ་དེ་གང་དུ་འཕོ་ཨང་། གཞོན་དར་
བརྒྱ་ཚོ་དུ་མའི་སེམས་ཀྱི་སྣག་རིས་གཤར་མ་དེ་གང་དུ་བྲི་ཨང་། ལྗང་བུ་དང་འབར་རྡེའུ་
སོགས་ཀྱི་ཞལ་གདོང་གོར་མོ་དེ་སུ་ལ་འཁོར་རམ། མདའ་སྨྱུག་དང་སེང་རྡོར་སོགས་ཀྱི་
ལོག་སྐད་འཐུར་ཡན་མ་དེ་ཇི་ལྟར་རྒྱག་གམ། འཇམ་དབྱངས་སྐྱིད་དང་ཧོར་མོ་སོགས་
ཀྱི་རྒྱབ་གཟུགས་ལྕང་ལོ་མ་དེ་སུ་ཡིས་རིག་གམ། གཞན་ཡང་གསེར་བྲག་གི་བྲིས་འཁྱུག
ལྷམ་གོག་གི་ཆོས་མགུར། མི་རྒོད་ཀྱི་སྤར་རྡོ། སྐྱབས་ཆེན་གྱི་ཡིད་བརྙན་ལ་སོགས་མི་ཡུལ་
ཁམས་ལ་ཇི་ལྟར་སྟོབ། སྲིད་པའི་ཞིང་ནས་གང་གིས་རིག སྦྲང་ཆར་སོགས་ཀྱིས་མི་ལོ་ཉི་
ཤུ་རྩ་གྲངས་ལ་ཟུར་དུ་དོར་ཞིང་ལོགས་སུ་ཕུད་པའི་རིག་པའི་ནག་མོ་ཁོལ་དེ་ཚོས་ད་ནི་
བོད་སྐད་ཡིག་ཟིན་བྲིས་དང་མཆོད་མེའི་པོད་ཁུག་རྣམ(འདིར་པོད་ཁུག་ཟེར་དོན་བརྗོད་
བདེ་ཕྱིར་ཡིན)གཉིས་ན་སྙན་ངག་དབྱར་ཆུ་ལྟ་བུ་བསྐྱིལ་བཞིན་ཡོད། ལྕགས་མཁར་འདྲ་
བ་ཕུབ་བཞིན་ཡོད། སྒྲུང་གཏམ་མར་དཀར་ལྟ་བུ་ལེན་གྱིན་ཡོད་དོ། །
གལ་ཏེ་དོན་གྱིས་ཁྱོག་པའི་དྲ་བ་ཁྱེད་གཉི་ཀ་མེད་སོང་བ་ཡིན་ན་ནི། ཐེའུ་རང་
དང་ཞོགས་ལྗང་། སྒྲེན་པོ་དང་གདོན་སོགས་ཀྱི་མཆུ་ལྕེ་རྒོད་པོ་དེ་རིགས་ང་ཚོ་དང་
དབར་ཐག་ཇི་འདྲ་རིང་ཨང་། སྦྲང་ཆར་སོགས་ཀྱིས་གནས་ཚང་མི་གཏོང་བའི་འཁྱམ་
ལྡོམ་ང་ཚོ་གང་ཞིག་ན་བསྒོངས་ནས་ཡོད་ཨང་། དེའི་རྐྱེན་གྱིས་ཁོ་བོ་དང་ཁོ་བོ་ལྟ་བུ་
ན་གཞོན་བརྒྱ་ཕྲག་དུ་མས་མགྲིན་གཅིག་དབྱངས་གཅིག་གིས་དྲ་བ་ཁྱེད་གཉིས་ལ་སྦྲང་
ཆར་སོགས་ལས་ལྷག་པའི་ཡིད་ཆེས་ཀྱི་གོ་ས་སྤྲད་པ་ཡིན། གདེང་འཇོག་གི་ལག་པ་
བཀྱགས་པ་ཡིན། ཀི་བསོ་སྒྲོག ལྷ་རྒྱལ་འཐེན།
= 129 ཡས་



ཡིན་ནའང་། མི་རིགས་གཞན་དང་གཞན་གྱི་དྲ་བའི་རིག་གནས་དང་བསྡུར་ཏེ་
དཔྱད་ན་ང་ཚོ་ནི་ད་སོ་མ་འཇིག་རྟེན་ལ་ཐོན་པའི་བྱིས་པ་དམར་འབྱར་མ་ཞིག་དང་འདྲ་
བར། ཇི་འདྲའི་རང་ཚུགས་མི་ཐུབ་པ་ཞིག་དང་རང་མགོ་མི་ཐོན་པ་ཞིག་ཡིན་པ་ནི་ཁྱེད་
དྲ་བ་རྣམ་གཉིས་ཀྱིས་ཅིས་ཀྱང་ཤེས་དགོས་འདུག་ལ། དེ་ལས་ཀྱང་ཁ་ཚ་དགོས་གཏུགས་
སུ་གླེང་དགོས་པ་ཞིག་ནི། གོང་ནས་མཚན་མིང་ཅི་ཐོན་ཙམ་ཞིག་བརྩིས་པ་དེ་ཚོ་ལའང་
རེ་རེའི་བཞིན་མངོན་སུམ་མཐོང་དུ་ཡོད་པའི་ཞན་སྐྱོན་བདོག་པའང་ཤོད་མ་དགོས་མོད།
ཡིན་ནའང་། ཁོ་ཚོས་འབྱུང་འགྱུར་གྱི་ལམ་དུ་རང་ཉིད་ལ་གློད་དུ་མེད་པའི་རང་གཅུན་
དང་ཞིག་ལྷོད་དུ་མི་འགྲོ་བའི་རེ་བ་བཏོན་ཏེ། ད་མུས་བཞིན་འདྲ་མཉམ་དང་དཀྱེལ་
ཡངས་ཀྱིས་མདུན་དུ་བསྐྱོད་རྒྱུ་འབྱུང་ན། བོད་སྐད་ཡིག་ཟིན་བྲིས་དང་མཆོད་མེའི་དྲ་བ་
རྣམ་གཉིས་ཀྱིས་བསྐྱངས་ཤིང་བསྐྱང་བའི་དགའ་ཚལ་མཁོ་སོད་པ་ཞིག་གནས་འདི་ནས་
ཁྲ་ལམ་མེར་ཐོན་འགྲོ་བར་ང་ལ་ཡིད་ཆེས་ཚད་མེད་ཅིག་ཡོད་དོ། །
200812-24 ལ་ཐོལ་གྱིས་སྦྱར།
130



ཚིག་རྐང་གཅིག་ཙམ་ལོ་ངོ་གསུམ་ལ་བྲིས།
ཚིག་རྐང་གཅིག་ཙམ་ལོ་ངོ་གསུམ་ལ་བྲིས།)
-བོད་ཡིག་ཟིན་བྲིས་ལས་འཕྲོས་པའི་སྐད་ཆ།
ཟིན་བྲིས་ཞེས་པའི་ལས་ཀ་འདི་གཉེར་དོན་ནི་རྒན་པོ་ཚོས་མ་ཎིའམ་ཅི་ཞིག་གི་ཁ་
གྲངས་གསོག་པ་བཞིན་དུ་དུང་ཕྱུར་དང་ཐེར་འབུམ་སོགས་ལ་ལོངས་དགོས་པ་ཞིག་
གཏན་ནས་མིན་ཚོད་ལ། དགེ་རྒན་ཆེན་མོ་དག་གིས་ལོ་མཇུག་གི་ཐོབ་སྐར་བཙན་གྱིས་
འཚོལ་བ་ལྟར་དེབ་རྒན་བྲག་རི་འདྲ་པོ་རེ་སྟོན་ཕྱིར་ཀྱང་ང་ལ་མཚོན་ན་གཞར་ཡང་མིན་
ལགས། འོན་ཏེ། ད་ཆའི་ཧི་གཟུགས་དྲ་ངོས་སོགས་ལ་ཁད་ཀྱིས་གཟིགས་ཙ་ན། ལྷ་ས་
ནས་མེ་འཁོར་གྱི་སྦ་སེ་ཉོ་བ་བཞིན། ཟི་ལིང་ནས་བོད་མིའི་ཁྲོམ་གྱི་སྤྱོད་ཁང་ལ་འགྲོ་བ་
བཞིན། མགོ་ལོག་ནས་མང་ཚོགས་ཀྱིས་ཨ་ལགས་ཆེ་གེ་མོ་ལ་ཕྱག་མཇལ་ལེན་པ་བཞིན་
དུ་ཐམས་ཅད་ཀྱིས་འཚང་རྒྱག་འབའ་ཞིག་བྱེད་ཅིང་། འཕྲལ་དུ་དྲ་ངོས་མ་བརྗེ་བ་ཡིན་ན་
ནི་དབུགས་འབྱིན་རྔུབ་ཙམ་བྱེད་རྒྱུའང་དངོས་གནས་ཁག་པོ་འདུག
སྒོ་ཅུང་ཟད་བཏགས་ཏེ་བཤད་ན། ཨ་ཕོས་ནི་ཁྲུ་གང་གི་སྔ་ཕྱིའང་འཆོར་དུ་མི་འཇུག་
ཟེར་བ་ལྟར་དུ་སུ་མགྱོགས་སུ་བྲེལ་གྱིས་ཆུང་བ་ཞལ་འདོན་ཕྱོགས་བསྒྲིགས་ནས་བཟུང་
སྟེ་ཆེ་བ་ཀུན་འདུས་ཞལ་ཐང་དབར་དུ་ཡོངས་རྫོགས་པོ་བཤུས་ཏེའམ་སྤར་ཏེ་ཐོན་ཡོད་
འདུག ཇི་སྟེ་གསེད་སྔོག་སྦོལ་གསུམ་གྱི་གོང་ཐང་དང་ལྡན་ཞིང་མཁོ་གལ་ཕན་གསུམ་
རྩོམ་མཁན་ཚོས་ཡོན་གྱི་སྐད་ཆ།
131



སོ་སྐྱེས་སྐད་སྒྲ།
གྱི་ལེགས་ཁྱད་དང་མི་འབྲལ་བ་ཡིན་ན་ནི། བཤུ་འགོད་མ་ཟད་བསྐྱར་སྤེལ་བྱས་ནའང་
མི་ཆོག་པ་ཅི་ཡོད་ཀྱང་། རྒྱུ་མཚན་ཁྱོན་ནས་མེད་པར་མིག་གོམས་རྣ་ལོབས་སུ་སོང་བའི་
ཡིག་རྙིང་རང་ག་མ་ཏག་ཏག་ཉིན་རེར་ཐེངས་ཆ་རེར་བསྟན་འོང་དུས་ན། དངོས་གནས་
ཡི་ག་གཏིང་ནས་མེར་ཏེ་སོ་སོས་རྟག་པར་ཟིན་བྲིས་ལ་བཅངས་པའི་ལྷག་བསམ་ཁ་བ་
འདྲ་མ་དེ་ལའང་ཅི་ཡིན་མེད་པར་ནག་ཐིག་ཕྲ་མོ་རེ་ངང་ཤུགས་ཀྱིས་བབས་འགྲོ་ཨང་།
ཨེ་ཤ བཀྲ་ཤིས་བདེ་ལེགས་དང་ཚེ་རིང་ལོ་བརྒྱ་སོགས་ཀྱང་ཟིན་ཐོ་ཧྲིལ་པོ་གཅིག་
ལ་བརྩི་དགོས་པའི་དུས་སྐབས་མཚར་པོ་འདི་འདྲ་ལ། སྐྱེ་བོ་རྣམས་ཀྱིས་ཟིན་བྲིས་སྤེལ་
བ་ནི་གཟབ་གཟབ་ནན་ནན་གྱི་ལས་ཀ་བཟང་པོ་ཞིག་ཏུ་ཇི་ལྟར་བལྟ་འམ། རྒྱ་ནག་གི་
སྙན་ངག་པ་ཆིས་ཡོན་གྱིས། ཚིག་རྐང་གཅིག་ཙམ་ལོ་ངོ་གསུམ་ལ་བྲིས། །ཀློག་བཞིན་
གདོང་ལ་དགའ་བའི་མཆི་མས་བྲན། །ཞེས་པའི་སྡུག་རུས་དྲག་པོ་དེ་འདྲ་ཡང་སུ་ཞིག་
གིས་བརྒྱབ་ཐུབ་བམ། དེ་སྟེ་ལམ་ཁ་འདི་ལས་མུ་མཐུད་དུ་སོང་ཚེ་ཟིན་བྲིས་སྤེལ་བ་ནི་
དབྱར་ཟོག་གིས་ལྕི་བ་གཏོང་བ་བཞིན་དུ་བྱ་གཞག་ཧ་ཅང་སྤྲོ་སྣང་མེད་པ་ཞིག་ཏུ་འགྱུར་
ལས་ཆེ་ཞིང་། ཚིག་འཁྲི་ཙམ་དང་སྡིགས་དམོད་ཙམ་དང་ཡིག་གཟུགས་ཙམ་པོའང་བརྒྱ་
གོ་གཅིག་ཆོད་དུ་བསམ་མཁན་ཀྱང་ཡོད་ངེས་པས་ན། འུ་ཚོའི་ཟིན་བྲིས་རིག་གནས་
ཀྱི་ཞིང་ས་འདི་ནས་གསེར་གྱི་ལོ་སྟེ་ག་ཙམ་འཁྲུངས་ཐུབ་མིན་ལ་ཁོ་བོ་སེམས་ཁྲལ་གྱིས་
ནོན་ཞིང་ནོན་ནོ། །
རྩོམ་འབྲི་བ་ནི་ཡུན་རིང་བའི་བསམ་གཞིག་གི་གཙུབ་བརྡར་མང་རབས་ཤིག་བརྒྱུད་
དགོས་པར་མ་ཟད། བཅོས་འཕྲི་དང་སྐྱོན་བསལ་ཀྱི་ངལ་བ་དྲག་པོ་ཞིག་ཀྱང་ངེས་པར་
132;



ཚིག་རྐང་གཅིག་ཙམ་ལོ་ངོ་གསུམ་ལ་བྲིས།
བསྟེན་དགོས་ཚོད་དེ། དཔེར་ན་ནུབ་ཕྱོགས་ཀྱི་མཁས་པའི་ཁྲོད་ན་ཚིག་དུམ་གཅིག་གི་
ཕྱིར་དུ་མི་ཚེའི་ཕྱེད་ཕུད་ཟེར་བའང་ཡོད་མོད། དེ་འདྲ་རང་ཨེ་བདེན་ཤོད་དཀའ་ཡང་།
མགོ་མ་འདར་ལྷ་གང་ཚོད་འབབ་པའི་འུ་ཚོའི་སྨྱུག་ཐོགས་རྩོམ་མང་རྣམས་ལ་ཁོ་བོ་ཤག་
ཤག་མི་རློམ། གཞན་མ་བཤད་དང་། འབྲོང་གི(ལྷ་ས། ལྷ་ས། ལྷ་ས》ཞེས་པའི་སྙན་ངག་
ཐུང་ངུ་དེ་བྲིས་པར་ཡང་མི་ལོ་ཧྲིལ་པོ་འགའ་ཞིག་སྙམ་མེད་དུ་ཤོར་སྐད།
གང་ལྟར་དྲ་ཚིགས་ནི་སྐྱེས་བུ་ལྷག་བསམ་ཅན་སྐོར་ཞིག་གི་སྙིང་སྟོབས་གྱིས་གཉོར་
ཅིང་སེམས་ངལ་གྱིས་བསྐྱངས་པ་ཡིན་པས། ང་ཚོས་གང་དགར་དུ། བྱུང་རྒྱལ་དུ། ཁྱོད་
བདེ་མོ་ཡིན་ནམ། ངའི་མིང་ལ་ག་གེ་མོ་ཟེར་ཅེས་པ་ལྟ་བུ་དང་། ཡང་ན། ཁྱོད་ཀྱི་གནའ་
ཤི་བོ། ངས་ཁྱོད་གསོད་རྒྱུ་ཡིན། ཞེས་པ་ཙམ་སྟེ་སྐད་ཆའི་ཕྱགས་ལུད་འབའ་ཞིག་སྤུངས་
ས་བྱས་ན་ཁྱོན་ནས་མི་འགྲིག་སྙམ་སོང་། མ་མཐའ་ཡང་། ཟིན་བྲིས་འགན་འཛིན་པ་དག་
གི་རླབས་ཆེན་གྱི་བྱས་འབྲས་དང་ཧུར་བརྩོན་དེ་ལ་མི་རང་རང་གི་ཚོད་ཀྱི་ཁག་ཐེག་ཅིག་
ནི་ངེས་པར་དགོས་ཚོད་རེད།
20092.27
-
133



ལེའུ་བཞི་པ། ཟིན་ཐོ་ཡིག་བརྒྱ་མ།



ਨਾਲ ਉਸ



རྐང་ཚའི་ན་ཆུང་ཞིག་གིས་རང་སྲོག་བཅད་ཚུལ་ལས་བགྲོ་བ།
རྐང་ཚའི་ན་ཆུང་ཞིག་གིས་རང་སྲོག་བཅད་ཚུལ་ལས་བགྲོ་བ།
ནུབ་བྱང་སློབ་ཆེན་གྱི་སློབ་མ་ཞིག་ལ་སྤྲིངས་པ།
ཟླ་འགའི་སྔོན་ནས་བཟུང་ཁྱོད་ལའང་དྲ་ངོས་ཟིན་བྲིས་ཤིག་ཡོད་པ་ཤེས་སོང་
ནའང་། དེང་དུས་ཤིག་ལ་ཅི་ཡོད་ལ་དེ་ཡོད་པའི་ཡི་གེའི་རྙོག་ཆུ་དེ་ཚོ་དང་བཞུར་རྒྱུན་
གཅིག་པ་ལོས་ཡིན་སྙམ་ནས་རྦད་དེ་སྣང་མེད་དུ་བསྐྱུར་ཡོད། འོན་ཀྱང་། དུས་ཡུན་ཧ་
ཅང་ཐུང་བའི་དགེ་སློབ་ཀྱི་འབྲེལ་བ་དམིགས་བསལ་པ་དེ་དང་། ཕ་ཡུལ་གྱི་དུག་སྦྲང་
མང་པོས་ང་ལ་མཆུ་རུབ་བརྒྱབ་དུས་ན། ཁྱོད་ཀྱང་བདག་གི་གམ་གྱི་གནོད་འཚེ་ཐེབས་
ཡུལ་སྔ་བ་ཞིག་ཡིན་པའི་ངོས་ཐད་ནས། མིག་ལམ་གྱི་པོད་ཁུག་འདི་རང་འདི་ལྟར་ཁ་
རོག་འཇོག་ཐབས་ཤིག་ནས་ཡེ་ནས་མེད་སོང་།
ལར་ཁྱོད་ཀྱི་ཟིན་བྲིས་དག་ནི་རྩོམ་གྱི་སྤྱི་ཁོག་དང་ཚིག་གི་སྒྲིག་རིམ། བརྗོད་བྱ་
འདེམས་སྟངས་དང་གནས་ལུགས་སྟོན་ཚུལ་སོགས་ཀྱི་ཆ་ནས་དེ་འདྲའི་བྱང་ཆ་ཐོན་པ་
ཞིག་དང་བློ་ཡུལ་ཚིམ་པ་ཞིག་ཨེ་ཡིན་མི་ཤེས་ལ། བརྡ་ཆད་རྣ་ལ་མི་སྙན་པ་སྐོར་ཞིག་
བཀོལ་ཏེ་ཕྱོགས་རེ་གཉིས་ནས་དགོས་ངེས་ཀྱི་སུན་འབྱིན་འདྲ་བྱེད་རྒྱུའང་ཡོད་ལས་ཆེ་
མོད། མིང་དང་གྲགས་པ་ཅི་ཡང་མེད་པའི་ཕ་ཡུལ་གྱི་འདས་པོ་ཆུང་ཆུང་ལྷུན་གྲུབ་
ལགས་འདི་ལྟར་རང་སེམས་ཀྱི་རྒྱ་མར་འཇལ་བྱུང་བ་དེས་ནི་ཁོ་བོ་ཁྱོད་ལ་འདང་རྩིས་
རབ་ཅིག་ཐོན་བྱུང་། འདིའང་ཆེན་པོ་རྣམས་ཀྱི་སྨྱུག་ཁས་ཡེ་ནས་མ་ཟིན་པའི་མངོན་སུམ་
137



སོ་སྐྱེས་སྐད་སྒྲ།
གྱི་བར་དོ་འདིའི་རྣམ་ཤེས་འདྲོང་དུ་མེད་པ་ཞིག་ཡིན་ཏེ། ཀ་ཁ་ག་ང་རུས་པ་དཀར་པོ་ལ་
བརྐོས་ཤིང་གུག་གུ་ཞབས་ཀྱུ་ཁྲག་ཆུ་དམར་པོ་ལ་ཕབ་ཅིང་མཛུབ་མོ་ཆུང་ཆུང་གི་དྲེག་
པ་དང་བཅས་པའི་ཡིག་ཆུང་དེས། དོན་དམ་པར་ང་ཚོར་ཅི་ཞིག་འཆད་ཀྱིན་ཡོད་དམ།
འུ་ཚོར་གནད་འགག་གི་སྐབས་སུ་བྱིས་པ་ལོ་ཆུང་ཞིག་གི་སྒལ་ཚིགས་ལས་ལྷག་མེད་པ་
འདིས་ཅི་ཞིག་གསལ་བཤད་བརྒྱབ་མི་འདུག་གམ།
ཁྱོད་ཀྱིས་ཅིས་ཀྱང་ཤེས་རྒྱུ་ཞིག་ལ། བདག་དང་བདག་ལྟ་བུ་མི་ཕོ་སྡར་ལི་དག་གིས་
ཧོལ་རྒྱུག་དང་བྱིས་བློ་སོགས་ཀྱི་སྒམ་བཤད་སྣ་ཚོགས་ལབ་སྲིད་ལ། ལ་རྒྱ་ཡོད་སོང་
ཁུལ་གྱིས་ཚིག་སྣ་རིང་ཐུང་མང་པོ་ཤོག་ངོར་ཕབ་མཁན་ཀྱང་འབྱུང་ངེས་མོད། ཡི་
གེའི་དག་ཆ་ཙམ་ཡང་འཁྱོངས་དཀའ་བའི་ལོ་གཞོན་ཁོའི་དཔའ་གདེང་དང་སྙིང་སྟོབས་
ཡ་མཚན་པོ་དེ་དོན་དངོས་སུ་གང་ནས་བྱུང་བ་དང་། དེའི་མཐར་ཐུག་གི་རིན་ཐང་ལ་
གནས་ལུགས་དང་ལྡན་པའི་ངོས་ནས་འཁྲུན་ཐག་གསལ་པོ་ཆོད་མཁན་ཧ་ལམ་མེད་ཚོད་
རེད། ཡང་གཅིག་བཤད་ན། འདི་ལའང་གསར་རྟགས་ཀྱི་ཆ་ཅུང་ཟད་ཀྱང་མེད་ཅེས་
འཆད་དཀའ་ལ། ཟུར་རེ་འགའ་ནས་དགག་བྱ་གཏན་མེད་པ་ཞིག་ཀྱང་མིན་ནའང་། ལོ་
རྒྱུས་ཤེས་ཀྱིན་ཤེས་ཀྱིན་དཔའ་ཞུམ་པ་དང་དོན་དངོས་རིག་གིན་རིག་གིན་སྙིང་སྡར་བའི་
མཁས་རྫིག་མགོ་བདེ་རྣམས་དང་གོ་བསྡུར་ན། ཁོ་བོས་འདི་ནི་མི་རིགས་ཀྱི་དོན་དུ་རང་
སྲོག་བཏང་སོང་ཞེས་པ་ཁོ་ནའི་ཐད་དུ་དགུ་རོང་དོན་གྲུབ་རྒྱལ་དང་ཡང་ལྕི་མེད་པར་
བལྟ་ཞིང་། ཚེ་སྲོག་གི་བརླགས་ཤོར་ལ་ཇི་འདྲ་ཕངས་ནའང་། ན་གཞོན་གྱི་མཚར་བསམ་
ལ་ཇི་འདྲ་སྨོན་ནའང་། ཚད་ངེས་ཅན་ཞིག་ནས། སྐྱེས་ཕོ་ཆུང་ཆུང་འདིའི་གནད་འགག་
– 138 =



རྐང་ཚའི་ན་ཆུང་ཞིག་གིས་རང་སྲོག་བཅད་ཚུལ་ལས་བགྲོ་བ།
ཡ་
གི་སྐབས་ཀྱི་གནད་འགག་གི་བྱ་སྤྱོད་འདི་ལ་ཁོ་བོ་དངོས་གནས་ཡིད་འགུལ་སྐྱེས་སོང(དེ་
ལོ་ཕ་ཡུལ་གྱི་སྤུན་ཟླ་རུ་ཐུར་ལགས་གཤེགས་པ་དང་འདྲ་བར)ལ། འགོག་མེད་ཀྱི་མཆི་མ་
འདྲིལ་སོང་ངོ༌། །
སྤྱིར་ང་ཚོའི་ཕ་ཡུལ་ན་རྩོམ་པ་པོ་ཙམ་ལ་བགྲང་རུང་བའི་མི་བུ་དྲུག་བདུན་ཞིག་
ལས་མེད་ལ། དེ་དག་ནི་པིར་རྩལ་དང་བསམ་བློ་གང་ཅིའི་ཐད་ནས་ས་ཆའི་ཚོད་ཀྱི་རི་
དྭགས་སྐོར་ཞིག་ཡིན་པའང་རྩོད་རྒྱུ་མེད་མོད། ཡིད་སྐྱོ་བ་ཞིག་ལ། ཁོ་ཚོར(རང་ཉིད་
ཀྱང་འདུ)གཅིག་མཐུན་གྱི་བག་ཆགས་དག་ཐབས་མེད་པ་ཞིག་འདུག་པ་ནི་གནམ་འོག་
གི་རྩེ་ཕུད(AFསྐོས༌)བྱེད་པའི་སེམས་ཁམས་ནད་ཅན་ཞིག་ཆགས་ཡོད་པ་དེ་རེད། པ
མ་བརླའི་སེམས་ཁམས་དེའི་དབང་གིས་ཁོ་ཚོས་རང་ཉིད་ཀྱི་འགྲམ་ནས་རང་ལས་ལྷག་པ་
ཞིག་ཁྱོན་ནས་སྐྱེ་རུ་འཇུག་མི་སྲིད་ལ། གལ་སྲིད་སྐྱེས་ནའང་སོ་སོའི་ཆུང་མའམ་ཕུ་བོ་
གང་རུང་ཡིན་དགོས་ཤིང་། ནང་མི་ཚང་མ་རྡོ་རྗེ་འཆང་བྱེད་པར་ཁོ་ཚོ་ལྷག་པར་དགའ་
བ་རེད། ཁོ་ཚོའི་ཁྲོད་ཀྱི་ལ་ཤས་ཤིག་ཕྱོགས་ཁག་བཅའ་རྒྱུར་དགའ་ཞིང་། རེ་འགའ་ཞིག་
མཁས་པ་གྲགས་ཅན་ལ་མགོ་འདོགས་བྱེད་རྒྱུར་མོས། ལྷག་མ་རེ་གཉིས་ཤིག་གང་ལའང་
མི་འཆམས་པར་ཨུ་ཚུགས་བྱེད་པར་སྤྲོ། ད་དུང་། ཁོ་ཚོས་རང་རང་ས་ནས་རང་ཉིད་ཇི་
ལྟར་ཁྱབ་བསྒྲགས་བྱེད་པར་བློ་ཐབས་འཐེན་ཞིང་། ནམ་ཞིག་ལ་དུས་དེབ་གང་རུང་དང་།
སྨྱན་བྱེད་སྐུད་ལམ་གང་རུང་ནས་རང་ལ་སྐལ་ཞིག་ཐོབ་ཚེ་ཐོབ་མཁན་རང་ཉིད་དང་
རིགས་མཐུན་རྣམས་ཧང་དྲགས་ནས་གཞན་ལ་ངག་ཀྱང་མི་སྟེར་ཚོད་རེད། ད་དུང་ཁོ་
ཚོའམ་ང་ཚོས་དཔའ་རིས་དང་བྱ་གཞུང་། གཅན་ཚ་དང་རེབ་གོང་སོགས་ཀྱི་ཡོན་ཏན་
139



པ་རེ་འགའི་སྐད་ཆ་ཁྱེར་འོངས་ནས། སོ་སོ་གནམ་འོག་གི་རྩེ་ཕུད(E'SW-)ཡིན་པ་
བདེན་དཔང་བྱེད་ཀྱིན་ཡོད་པ་རེད། གནས་བབས་སྐྱོ་པོ་འདི་ལ་ཞིབ་ཏུ་བསམས་ན། འུ་
ཅག་གི་རྐྱེན་དབང་དུ་གྱུར་པའི་གླག་བུ་འདི་ཡང་ཁོ་ཚོ་དང་ཁོ་ཚོའི་སྨྱུག་འོག་ཏུ་ཇི་ལྟར་
འབྲི་བཞེངས་བྱེད་པ་གནམ་རྒན་མ་ཁོ་ན་ལ་གསལ་ཨང་།
སྨྲས་པ། དཔྱོད་ཤེས་ཅན་ལ་ཁྱི་རྒན་རྒྱ་ལི་ཟེར། །གསོང་པོའི་གཏམ་ལ་ཁ་གཙོག་
སྙན་ངག་འབོད། །སྒྱུ་རྩལ་པ་ལ་རྐང་ཞ་ལག་རྡུམ་འདོགས། །ང་ཚོའི་ཐུན་མིན་བརྡ་ཆད་
ཡིན་ལས་ཆེ། །མགོན་ཚེ་ལགས་ཀྱི་བརྗོད་པ་ཉོག་འདུག་ཟེར། །མཁར་རྩེ་མཆོག་གི་རྩོམ་
སྟངས་ལད་འདུག་ཟེར། །བློ་གྲོས་ཚང་གི་ཚིག་ཀྱང་མི་ཡག་པས། །སོ་སོའི་སྤུན་ཟླའི་
ངར་ཞིག་དཀོན་ལས་ཆེ། །ཚེ་རིང་འབུམ་ལ་རློམ་རྒྱུ་མེད་དོ་སྐད། །སྒྲོལ་མ་སྐྱིད་ལ་ངོ་ཚ་
ཆུང་ངོ་སྐད། །བཀྲ་ཤིས་ཐར་ཀྱང་གསལ་པོ་བཤད་དཀའ་བས། །ཝང་ཀྲི་ཧྥུན་གྱི་དགའ་
ཞིག་མེད་ལས་ཆེ། །ཆུ་ནག་སྡེ་བའི་ཤི་ཤི་ཡལ་ཡལ་ཟེར། །མཁར་ཤུལ་ཚོ་བའི་ཨ་བ་ཨ་མ་
ཟེར། །གཡུང་དྲུང་དགོན་གྱི་མགོ་སྐོགས་སྐམ་པོ་ཟེར། །འུ་ཚོར་བོད་མིའི་ལ་རྒྱ་ཡོད་ལས་
ཆེ། །ལྷ་སྐྱབས་སྐྱག་ཁས་རིན་གོང་མི་སྟེར་ཟེར། །དབྱངས་མཚོ་འདྲེ་མོའི་ཆུར་བ་མི་ཡག་
ཟེར། །ཁེ་རུང་གྱོང་རུང་འགྱོད་པ་མི་སྐྱེ་བའི། །ཨ་བོ་ལོ་མཱ་བཙལ་ན་ཆོག་ལས་ཆེ། །རྟ་
མགྲིན་ཡིན་ན་མིན་ན་འཛིན་དགོས་ཟེར། །ཆོས་འབུམ་ཇི་ལྟར་བཤད་ཀྱང་གསོད་དགོས་
ཟེར། །མཆོག་ལྡན་དེ་རིང་ནངས་ཀ་བདའ་དགོས་ཟེར། །ང་ཚོའི་ཉིན་རེའི་དམ་བཅའ་
འདི་འདྲ་ཡིན། །མཚོ་མོ་རྩེད་སྤྱད་བྱས་ནས་གཡུགས་བཞག་ཟེར། །ཀླུ་སྒྲོན་ཀྲེ་ཐང་ཞིག་
ལ་བཙོངས་བཏང་ཟེར། །ཟླ་བ་སྐྱིད་ཀྱང་ཡུན་གྱིས་དྲག་གི་ཟེར། །རིགས་རུས་སྤུན་ཟླའི་
- 140



རྐང་ཚའི་ན་ཆུང་ཞིག་གིས་རང་སྲོག་བཅད་ཚུལ་ལས་བགྲོ་བ།
འདང་ཞེན་ཡོད་གི་ཨང་། །དཔལ་ལྡན་རྐྱལ་སྟོང་སོགས་ཀྱི་ཕན་ཆད་ནས། །ལྷ་སྐྱིད་ཁྱི་མོ་
སོགས་ཀྱི་ཕྱི་རོལ་ནས། །ཀླུ་འབུམ་ནག་ཐོ་སོགས་ཀྱི་ལྟག་པ་ནས། །གདུང་དྲུག་སྤུན་ཟླ་
ཟེར་བ་གང་ན་ཡོད། །ལུག་རྫི་ནོར་རྫི་འདི་ཚོ་མ་བརྩིས་ན། །བྱིས་པ་རྒན་འཁོགས་འདི་
ཚོ་མ་བགྲངས་ན། །གླ་བ་གཡོག་པོ་འདི་ཚོ་ཕུད་བཏང་ན། །བོད་མི་སྤྱི་བོ་གནམ་བསྟན་
སུ་འདྲ་ཡོད། །གྲྭ་པ་དགེ་འདུན་ཅིག་ནས་མེད་སོང་ཟེར། །ཨ་ནེ་མཁའ་མོ་སུ་ཡིས་བསད་
འདུག་ཟེར། །དཔྱིད་ཀའི་ལུག་ཅིག་ཤི་ཡང་འདི་འདྲ་མིན། །རོ་ལ་རོ་བདག་མེད་པ་ཅི་
ཡིས་ལན། །སློབ་མ་སྐོར་ཞིག་དེ་ཕྱིས་བོར་སོང་ཟེར། །བུ་མོ་སྐོར་ཞིག་ཟླ་ཉིན་བརྐུས་སོང་
ཟེར། །རྩྭ་སྤུངས་ཤིག་ལ་མེ་ཞིག་ཤོར་བ་བཞིན། །བོད་མི་རྣམས་ཀྱིས་མཐོང་ཆེན་མི་བྱེད་
དོ། །རྒྱལ་ཆེན་ཤུགས་ལྡན་ཅན་པོ་ཕར་སོང་ཟེར། །ཐེའུ་རེང་རྐང་གཅིག་ཅན་པོ་མར་
སོང་ཟེར། །མགོན་པོ་ལྷ་མོ་ཅན་པོ་ཅང་མེད་པས། །བོད་ཀ་གཡའ་དྲུག་དངོས་གནས་
ཚར་སོང་ངམ། །ཁྱོད་དང་ང་ཡི་བླ་རྒྱུད་མི་གཅིག་ཟེར། །ང་དང་ཁྱོད་ཀྱི་ཁྲིད་རྒྱུན་མི་
འདྲ་ཟེར། །ཁྱི་དང་གླ་རུ་གྱུར་པའི་གངས་ཅན་པས། །མིང་སྲིང་ཁྱུ་གཅིག་ཡིན་པ་བརྗེད་
ལས་ཆེ། །གྲྭ་པ་གྲོང་པ་གཉི་ཀ་མ་འགྲིག་ན། །དབུས་པ་ཨ་མདོ་གཉི་ཀ་མ་འཆམས་ན། །
འབྲོག་པ་རོང་པ་གཉི་ཀ་མ་མཐུན་ན། །ཕུ་ནུའི་གདུང་སེམས་དྲག་པོ་ཇི་ལྟར་སྐྱེ། །གནའ་
བོའི་ཟེར་སྒྲོས་ཙམ་ལ་ཞེན་དྲགས་ནས། །བོད་མིའི་རང་ཆུས་ཤོར་ན་འགྱོད་པ་ལ། །དུས་
ཀྱི་རླུང་དམར་ཆེན་པོའི་གདོང་གཏད་དུ། །སྐྱ་སེར་ལག་རྡང་སྦྲེལ་ན་ཅིས་མ་ཆོག །ཁྱོད་
ཀྱིས་ཁོག་རྒྱ་ཅུང་ཟད་འདའ་རུ་ཆུགས། །ང་ཡི་བློ་རྒྱ་བག་ཙམ་ཆེ་རུ་འཇུག །དེ་ནས་ཡ་
ཁོག་སྙིང་གི་འཕར་སྒྲ་བཞིན། །རིགས་ཀྱི་བདེ་སྡུག་གླེང་ན་ག་འདྲ་འདུག །ཟླ་བའི་ཞིབ་
= 141



འཇུག་འུ་ཚོར་སྔ་དྲགས་བཞག །སྐར་མའི་ཁྱད་མཚར་ད་རུང་བསྐྱུར་ཞོག་ཅིག །ལོ་རྒྱུས་
དེབ་ཐེར་སོགས་ཀྱང་མང་ཚོད་རེད། །ཁྲག་གི་ལོ་ཟླ་བཤད་ན་བཤད་རན་རེད། །ཐོན་མིའི་
སྔོན་ལ་ཡི་གེ་ཡོད་ཀྱང་ཆོག །གེ་སར་རྒྱལ་པོ་དངོས་སུ་མེད་ཀྱང་བླ། །རྒྱུད་བཞི་ཡ་མཚན་
ཡིན་ན་ཡོད་འདུག་སྟེ། །སྲོག་གི་ངུ་འབོད་གསན་ན་གསན་རན་རེད། །
2008.4.9 ལ་བརྩམས།
142=



《ན་གཞོན་གསར་པ》ལ་སྤྲིངས་པའི་ཡིག
《ན་གཞོན་གསར་པ》ལ་སྤྲིངས་པའི་ཡི་གེ
-ན་གཞོན་གསར་པ་ན་གཞོན་གྱི་ཡིན་ནམ།
ཐོག་མར་ཁྱེད་རྩོམ་སྒྲིག་པ་ཚོས་སློབ་གསེང་གི་དུས་ཚོད་གསེར་འདྲ་བ་དག་བེད་
སྤྱད་ནས། གཅོད་པ་དོན་གྲུབ་སོགས་ཀྱི་ཐུགས་ལ་གཏན་ནས་མི་འགྲོ་ཞིང་དུས་དེབ་སྦྲང་
ཆར་སོགས་ཀྱི་སྙིང་ལའང་རབ་ཏུ་མི་སྡུག་པའི། བོད་པ་མང་ཆེར་གྱི་མིག་ནང་གི་ཚེར་མ་
རུ་གྱུར་ཡོད་པའི་ན་གཞོན་གདོན་རྫས་འདྲ་བ་འདི་དག་ལ་ཁ་མིན་སེམས་ཀྱིས་སོ་སོ་རང་
ཉིད་ཀྱི་སྐད་ཆའམ་གསར་རྟགས་འཆད་སའི་སྟེགས་བུ་རན་པོ་ཞིག་སྤྲད་པར་སྙིང་ནས་
བཀའ་དྲིན་ཞུ་བ་ཡིན། འོན་ཏེ། བདག་རང་ལ་མཚོན་ན་འཕྲལ་མར་རྩོམ་ཡིག་ལེགས་པོ་
ཞིག་སྟེར་རྒྱུ་ཕར་ཞོག་དང་། ཞལ་འདེབས་དངུལ་ལའང་སྒོར་རྡོག་ལྔ་བརྒྱ་ལས་འཛོམས་
མ་སོང་བས། དངོས་གནས་ངོ་གནོངས་དགོས་པ་ཞིག་རེད་དོ། །
མི་ལ་ལ་ཞིག་གིས། ད་ལྟ་ཉིད་ནས་ཁྱོད་ཚོར་ཕྱོགས་ཞེན་གྱི་ངར་ཆུ་ཅི་མ་ཡིན་ལ་ལྡུད་
གྲབས་མཆིས་ལ། རྒྱ་དང་རྒྱ་སེར་གྱི་འདྲ་དཔེ་གང་རུང་བཙན་གྱིས་སྦྱོར་མཁན་ཡང་ཡོད་
མོད། ཁོ་བོས་ནི་ཡུལ་དང་དུས་ཀྱིས་སྐལ་བའི་གཏམ་རིང་གང་འདྲ་ཡེ་འཐེན་མི་འདོད་
པར། འུ་ཚོའི་ན་གཞོན་གསར་པའི་གནས་བབས་དང་བག་ཙམ་མཐུན་པོ་འདུག་གི་སྙམ་
པའི་སྐད་ཆ་འགའ་བརྗོད་རྩིས་ཡིན་པས། ཅིས་ཀྱང་དགོངས་འགལ་མེད་པར་ཞུ།
（ན་གཞོན་གསར་པ》ནི་བོད་ཁམས་སྤྱིའི་ཡིན་དགོས་པ་ལས་སློབ་གླིང་ག་གེ་མོ་དང་
143



2 སོ་སྐྱེས་སྐད་སྒྲ།
མི་སྣ་ཆེ་གེ་མོ་ལ་བདག་པ་ཞིག་ཡིན་རྒྱུ་མ་རེད་འདོད། དེ་བས་ང་ཚོའམ་ཁྱོད་ཚོས་མི་
རབས་གསུམ་པའི་ན་གཞོན་གཟིག་ཕྲུག་འདྲ་བ་དེ་དག་ལ་འབབ་ངེས་ཀྱི་གདན་ཐོབ་ཙམ་
ཡང་མ་སྤྲད་པ་ཡིན་ན། སྐྱེ་སྟོབས་ཀྱི་དཔལ་འབར་བའི(ན་གཞོན་གསར་པ》འདི་ཉིད་
སྐྱུག་བྲོ་བའི་རྒན་པོ་གསར་པ》རུ་འགྱུར་བའི་སྐབས་དུས་ཀྱང་མེད་མི་སྲིད་དོ། །
རྒྱུ་མཚན་ནི། མི་རབས་གསུམ་པར་འགན་འཁྲི་མེད་ཅེས་པའི་སྐད་ཆ་དེ་ནི་རྒན་གང་
ཞིག་གིས་ཇ་ཞོར་ཟས་ཞོར་ལ་ཐལ་པའི་ཟུར་ཟ་ཙམ་སྟེ། མི་ཚོས་རྒྱུན་དུ་མི་སྙམ་པར་
ཟེར་བའི་འདྲེ་འུར་རུ་ཅག་ལ་ཉལ་རྒྱུ་མེད་ཅེས་པ་ལྟ་བུའི་སྐད་ཆ་ཧ་ཅང་སྟབས་བདེ་ཞིག་
ཡིན་པ་རེད། གལ་སྲིད་མི་རབས་གསུམ་པ་བ་རང་ཚོས་དེ་ལྟར་འཆད་སོང་བའི་དབང་དུ་
བཏང་ནའང་། སྒྱུ་རྩལ་གྱི་གོ་བ་གཞན་ཞིག་ལེན་རྒྱུ་མེད་པའི་ངེས་པའང་ཅི་ཡོད། དེ་
ནི་ཁོ་ཚོའི་འཐུས་ཚབ་རང་བཞིན་ཅན་གྱི་བརྩམས་ཆོས་འགའ་ལ་གཟིགས་ནའང་གསལ་
པོ་ཡིན་འདུག གང་ལྟར་ཁོ་བོས་ནི་སྨིན་ལ་མ་སྨིན་པའི་མི་རབས་གསུམ་པ་བ་འདི་དག
རྟོགས་སད་རིགས་ཤིག་ནས་ཚུར་བཅད་པའི་བོད་ཀྱི་ན་གཞོན་གསར་པའི་ཆེས་ཐོག་མའི་
དཔུང་ཁག་འབའ་ཞིག་ཏུ་བལྟ་ཞིང་བསམ་གྱིན་ཡོད། ཡང་། （ན་གཞོན་གསར་པས》
ནི། བོད་ཀྱི་རིག་གནས་བསྐྱར་འཛུགས་ལ་ཕྱག་རྗེས་ཅི་བས་ཆེ་ཞིང་ཨ་ལགས་རྡོ་རྗེ་
འཆང་ཚོས་སྤྱོད་ཁང་ནང་ལ་གཟས་ནས་འཕེན་གྱིན་པའི(བདག་དཔེ་ཚོགས》དང་བླ་
དཔེ་ཚོགས》སོགས་ལ་ཞེ་གཟུ་བོས་དཀར་དག་ཅིག་ཕུད་ནའང་ལོས་ཀྱང་འགྲིག་མོད།
གལ་ཆེ་བ་ནི། སྡེ་རོང་ཚེ་རིང་དོན་གྲུབ་ཀྱི《དེབ་ཐེར་བཀྲ་ཤིས་གཏེར་བུམ》དང་། ཞྭ་སྒབ་
པའི(བོད་ཀྱི་སྲིད་དོན་རྒྱལ་རབས》 ཕུན་ཚོགས་དབང་རྒྱལ་གྱི(ཕྱིར་དྲན་དང་གསར་
- 144-



《ན་གཞོན་གསར་པ》ལ་སྤྲིངས་པའི་ཡིག་
རྟོགས》ལྟ་བུའི་དཔེ་པོད་ནང་སྙིང་ཅན་འདི་དག་བོད་མི་ཀུན་པོར་ཟུར་མི་འདྲ་བ་ནས་ངོ་
སྤྲོད་བགྱིས་ཚེ་ལྷག་ཏུ་མི་བཟང་ངམ། མ་ཟད་དུ། སྦྲང་ཆར་གྱི་འོས་སྦྱོར་ལེ་ཚན་གྱིས་
ལུས་སོང་ཞིང་ཤར་དུང་རིའི་མ་བཀླགས་ཚད་མེད་ཀྱིས་བསྐྱུར་བཏང་ཞིང་གཅོད་པ་དོན་
གྲུབ་ཀྱི་གངས་རྒྱན་བུམ་པས་ཀྱང་དོར་བཞག་པའི་ངེས་པ་དོན་གྱི་ན་གཞོན་གསར་པའི་
བརྩམས་ཆོས་ཏེ་བདེ་གྲོལ་གྱི《གླུ་སྐད་སྐྱ་བོ་ལྟ་བུ་ལ་གང་འཚམས་ཀྱི་གདེང་འཇོག་བྱ་
རྒྱུའང་ན་གཞོན་གསར་པའི》བགོ་སྐལ་ཡིན་པ་འདྲ། དེ་མ་གཏོགས་ཁ་ནས་ན་གཞོན་ན་
གཞོན་ཟེར་གྱིན་དོན་ལ་རྒད་པོ་ཚོ་ཁོ་ནའི་ཁྲོད་དུ་འཁོར་བསྡད་བཞག་ན། ལང་ཚོ་ཡི་
དཔལ་དང་ལྡན་ཞིང་ན་ཚོད་ཀྱི་བབས་དང་རན་པ་ཞིག་རྐང་ནས་འཁྱོངས་མི་ཐུབ་ཚོད་
རེད།
སྨྲས་པ། རྒད་པོ་ཁྱོད་ཅག་ནི་རྩོམ་ལ་མཁས་འདུག །གསར་བུ་ང་ཅག་ཀྱང་ངག་
ལ་དགའ་འདུག །ཟླ་ཕོགས་སྒོར་མོ་ཚོ་མ་ཤོར་ཚུན་དུ། །ཆེ་ཆུང་སུ་ལའང་པཱ་པིག་མང་
ཨང་། །རྩོམ་གཤིས་ཁྱད་དུ་འཕགས་ཟེར་ན་བདེན་འདུག །ཚིག་སྡེབས་འགྲན་ཟླ་བྲལ་
ཟེར་ན་ཡིན་འདུག །འགན་འཁྲི་མ་འཁྲི་སོགས་སུས་ཀྱང་མ་ཟེར། །ཁ་སང་དེ་རིང་གི་
ཚུགས་ཀ་འདི་རེད། །ཤར་པའི་དར་ཆ་ཡི་འགྲམ་ནས་ལངས་ཏེ། །ཁྲི་ལོར་བརྟན་ཤོག་ཅེས་
འགྱིང་འགྲོས་བྱེད་པའི། །ལས་བྱེད་ལྟོ་རྒྱལ་ཚོའི་རུས་པའི་ནང་ན། །བརྒྱ་ལོར་དམར་ལྡང་
ལས་ཅི་ཞིག་ཡོད་ཨང་། །རིག་པའི་དཔའ་བོ་ཡི་མིང་ཞིག་འཐོབ་ཕྱིར། །ཁ་རེག་མཆུ་རེག་
ཅིག་ནམ་ཡང་བཤད་དགོས། །ཟླ་ཕོགས་སྒོར་མོ་ཚོ་ཅིས་ཀྱང་མཁོ་བས། །འགྲོ་ཤེས་འདུག་
ཤེས་ཤིག་མེད་ན་མི་ཆོག །བུ་མོའི་སློབ་ཡོན་ལ་འདང་རྒྱག་མི་དགོས། །རྒན་མོའི་གསེར་
145



གདུབ་ཀྱང་ད་ལོར་ཉོས་ཆོག །རང་གི་ཆང་རིན་ཀྱང་ཁྲིགས་སེ་སོད་པས། །ཟླ་ཕོགས་སྒོར་
མོ་ཚོའི་བཀའ་དྲིན་གཞལ་དཀའ། །ཁང་རིན་ཁ་ཚང་ལ་ད་རུང་འཕྲོད་མེད། །འཁྱག་
སྒམ་སོ་མ་ཞིག་ནངས་ཀ་ཉོ་དགོས། །མནའ་མའི་རྒྱུ་ལྷག་ཀྱང་འཕར་བའི་སྒང་ཡིན། །ཟླ་
ཕོགས་སྒོར་མོ་ཚོ་མེད་དུས་ཅི་བྱེད། །འོ་མ་སྒམ་གང་བོའི་ཤུལ་ན་ཅང་མེད། །སྡུན་གྱི་ཕག་
སུག་འདི་ཅུང་ཟད་རུལ་འདུག །ཚྭ་ཁུ་ཐུན་གཅིག་ལ་བཏབ་ན་ཚར་ངེས། །ཟླ་ཕོགས་
བྱིན་མ་ཐག་ཉོ་རུ་འགྲོ་དགོས། །སྒོར་མོ་མ་སྤྲད་ན་ཁ་པར་མི་འགྲོ །ཁ་པར་མ་སོང་ན་བྱ་
བ་མི་འགྲུབ། །བྱ་བ་མ་འགྲུབ་ན་ཁྱིམ་ཚང་འཐོར་འགྲོ །ཟླ་ཕོགས་སྒོར་མོ་ཚོ་ཅིས་ཀྱང་
ཡོད་དགོས། །སྒོར་མོ་མ་བྱིན་ན་བརྙན་འཕྲིན་མི་འཆར། །བརྙན་འཕྲིན་མ་ཤར་ན་ཆུང་མ་
མི་དགའ། །ཆུང་མ་མ་དགའ་ན་ང་ཡང་མི་འཐད། །ཟླ་ཕོགས་སྒོར་མོ་ཚོ་ཅིས་ཀྱང་ཡོད་
དགོས། །སྒོར་མོ་མ་བཀོལ་ན་སྤ་སེ་མི་བཙོང་། །སྤ་སེ་མ་བཙོང་ན་ཕ་ཡུལ་མི་རིག །ཕ་
ཡུལ་མ་རིག་ན་ཕ་མས་ལོས་སྡིགས། །ཟླ་ཕོགས་སྒོར་མོ་ཚོ་ཅིས་ཀྱང་ཡོད་དགོས། །ཞི་ལུས་
གོང་ཆེན་གྱི་ལྷམ་ཞིག་ཉོས་ཟེར། །ཞི་མོས་མིང་ཆེན་གྱི་ལཱ་ཞིག་དགོས་ཟེར། །ཟླ་ཕོགས་
སྒོར་མོ་ཚོ་བབས་མ་ཐག་ཏུ། །སྐབས་དར་ཚོང་ར་ལ་ཐེངས་གཅིག་འཕེན་དགོས། །ང་ཡིས་
ཟླ་ཕོགས་ཀྱི་ཕྱིར་དུ་ང་བོར། །ཁྱོད་ཀྱི་ཟླ་ཕོགས་ཀྱི་ཕྱིར་དུ་ཁྱོད་བོར། །རིགས་དང་ལ་རྒྱ་
སོགས་དེ་ལ་དེ་བཞིན། །ཁྲེལ་དང་བློ་གཏོད་ཀྱང་འདི་ལ་འདི་བཞིན། །དགེ་རྒན་ཆེན་མོ་
ཚོ་གནས་བཟོད་བདེ་ཨང་། །རྒྱུ་འབྲས་བློ་མིག་ཚོ་བག་ལྷོད་ཆེ་ཨང་། །བུན་མེད་ཕོགས་
མེད་ཀྱི་མང་ཚོགས་འགའ་ཞིག །ཁྱི་སྡུན་གཏོར་མ་རུ་གྱུར་ལས་ཆེའོ། །ཁོ་བོ་ཟླ་ཕོགས་ཀྱི་
ཕྱིར་དུ་འཐོར་ཡོད། །ཁྱོད་ཀྱང་ཟླ་ཕོགས་ཀྱི་དོན་དུ་ཞིག་འདུག །བརྗོད་བྱ་རྫིག་རྫིག་ལ་
146
-



《ན་གཞོན་གསར་པ་》ལ་སྤྲིངས་པའི་ཡི་གེ་
སྙིང་པོ་ཅི་མཆིས། །རྗོད་བྱེད་འགྲིག་འགྲིག་ལ་དགོས་པ་གང་ཡོད། །ང་རང་ཁྱིམ་ཚང་གི་
ཕྱིར་དུ་བསྐམས་ཡོད། །ཁྱོད་ཀྱང་ལྟོ་རྒྱབ་ཀྱི་ཆེད་དུ་གྱོང་འདུག །མི་གཞིའི་བལ་ཐིག་འདི་
ཆད་པ་སླ་ཨང་། །འགན་འཁྲིའི་གངས་མི་འདི་ཞུ་བ་མྱུར་ཨང་། །ཁོ་བོ་རང་དོན་ལ་རྫུན་
གྱིས་ཟོས་ཚར། །ཁྱོད་ཀྱང་སྒེར་དོན་ལ་ཤོབ་ཀྱིས་མིད་ཟིན། །ཁ་དབར་ལག་དབར་ནས་
སྨྱོས་ན་ཆོག་ཀྱང་། །ཞིབ་རྩིས་གསལ་པོ་ཞིག་བརྒྱབ་རིན་མེད་ཚོད། །ཁ་ཁོག་མི་མཚུངས་
པ་ཀུན་པོ་ཡིན་འདྲ། །དྲང་པོ་དྲང་རྐྱང་ཞིག་སུ་ཡང་མིན་འདྲ། །ཁ་རྩལ་ཆེ་མིན་གྱིས་
མཁས་པ་གདགས་ཅིང་། །ཤགས་པོ་མང་མིན་གྱིས་དམ་པ་ཟེར་སྙམ། །ཁོ་བོ་རང་ཉིད་ལ་
ཡིད་ཐང་ཆད་ཡོད། །རེ་བ་ནན་མོ་ཞིག་གཏན་ནས་བཟུང་མེད། །འཚོ་བའི་གཅུན་ཤིང་
གིས་གཉའ་ནས་མནན་ཏེ། །མི་འདོད་ལས་ལ་ཡང་བཙན་གྱིས་ཞུགས་ཡོད། །བདག་ནི་
རང་ཉིད་ལ་འཚིག་པ་ཟ་ཞིང་། །ཇི་ལྟར་བསམ་ནའང་སྐྱོ་བ་འཕེལ་ཏེ། །འཇིག་རྟེན་རྫུན་
ནག་གིས་གཤིབ་རྒྱུག་འགྲན་དུས། །མཁས་དང་མཁས་རྫུ་རྣམས་ལྷག་པར་ཐུའོ། །
200849 ཉིན་བརྩམས། 20081223 ཉིན་སྤེལ།
147



མི་རབས་གསུམ་པའི་རྩྭ་ཐང་།
ལར་མི་རབས་གསུམ་པ་ཞེས་པའི་ཤོག་ཁ་འདི་ལ་མང་མང་གིས་དྲི་བ་ལྟར་དུ་ཆབ་
སྲིད་ཀྱི་སྡོམ་རྩིས་ལྟ་བུ་ཞིག་བརྒྱབ་དགོས་ཤེ་ན་དེ་ནི་དཀའ་ལས་ཁག་པོ་རང་ཡོད་ལ།
མཁས་རྒན་དག་གི་ཨུ་ཚུགས་ཇི་བཞིན་སྒྲ་བཤད་དང་མཚན་ཉིད་སོགས་ཀྱི་འཕལ་ལྷོ་ཁ་
ཚང་ཞིག་འཕྲལ་མ་ཉིད་དུ་སྟོན་ཤོག་གསུངས་ཚེ་དེ་བས་ཀྱང་མགོ་རྨོངས་པར་འགྱུར་
མོད། འོན་ཀྱང་རྩོམ་རིག་གི་སྣང་ཚུལ་ཞིག་དང་སྒྱུ་རྩལ་གྱི་བརྡ་བྱེད་ཅིག་དང་འདུ་ཤེས་
ཀྱི་ན་གཟེར་ཞིག་ཡིན་པའི་ངོས་ཐད་ནས་ནི། འུ་བུ་ཅག་གིས་མི་རབས་གསུམ་པའི་ཟུར་
གསུམ་གྱི་ཁང་པ་དང་། ཟླ་གམ་གྱི་དཔེ་ཆ། མི་རབས་གསུམ་པའི་ཉི་མའི་སྙིང་རྩིད་དང་།
རི་ཚོགས་ཀྱི་རྨིག་པ། མི་རབས་གསུམ་པའི་སྨད་འཚོང་མའི་ཞལ་ཐང་དང་། སྐྱག་གཅིན་
གྱི་ཉི་ཟླ་ལ་སོགས་མིག་གིས་འདེད་དུ་ཡོད་ཅིང་བློ་ཡིས་བཀོད་དུའང་ཡོད་པ་འདྲ་ཨང་།
ངས་ནི་སྒྱུ་རྩལ་གྱི་ཕྱིར་དུ་ཨན་ན་ཁ་ལེ་ཉི་ན་རང་ཤི་བརྒྱབ་པའི་སྐད་ཅིག་དང་པོ་
དེ་མི་རབས་གསུམ་པ་ལ་བློས་བཏགས་བྱེད་ཅིང་། སྒྱུ་རྩལ་གྱི་སླད་དུ་ནེ་པོ་ཧན་གཞང་
འཚོང་ཁང་དུ་སོང་བའི་དུས་ཉིན་མཐའ་མ་དེའང་མི་རབས་གསུམ་པ་ལ་དྲན་བསླངས་
བྱ་རྩིས་ཡོད།
དེ་བས་ཀྱང་། སྐྱབས་ཆེན་གྱི་རྣ་བས་སྐལ་བཟང་ཆོས་སྒྲོན་གྱི་ངག་དབྱངས་ལ་
མཉན་པ་ནས་རྐང་གླིང་གི་མཛུབ་གུས་མཆོད་མེར་མིག་ཆུ་བཞུར་དུ་བཅུག་པའི་དབར་
148 -



མི་རབས་གསུམ་པའི་རྩྭ་ཐང་།
དུ་མི་རབས་གསུམ་པའི་འཁྲུངས་བལྟམས་ཀྱི་ན་ཚོད་དར་ཡོད་ཅིང་། ཁྲ་ཆིལ་དགུ་ཆིལ་
གྱི་ལུད་པ་ཞིག་གིས་སྟོང་ཁམས་ཆེན་མོ་རློན་ནག་བྱས་པ་ནས་དགུ་བཙོག་གི་ཕྱི་ས་ཞིག་
ལ་བཟང་སྤོས་ཀྱི་ཞིམ་དྲི་ཐུལ་གྱི་དབར་དུ་མི་རབས་གསུམ་པའི་ཆང་དམ་གྱི་ཁ་གྲངས་
བསྟར་ཡོད་པའང་འདྲ་སོང་།།
སྣང་ཚུལ་འདི་དག་ནི་མི་རབས་གསུམ་པས་ང་ལ་བཞག་པའི་ཤེས་རབ་ཀྱི་དམར་ཚོ་
ཡིན་ལ་ཁྱོད་ལ་བསྐྱུར་བའི་སྒྱུ་རྩལ་གྱི་ཀུབ་འབྲུ་ཡང་ཡིན་སྲིད། སྣང་ཚུལ་འདི་དག་ནི་མི་
རབས་གསུམ་པ་འཇིག་རྟེན་དུ་འཚོ་ཞིང་སྲིད་ཡོད་པའི་འགུལ་སྐྱོད་ཀྱི་གྲིབ་བརྙན་ཡིན་
འདུག་ལ་ཉལ་འཆག་གི་ཁ་རླངས་ཀྱང་ཡིན་སྲིད་པའོ། །
།
།
20096.12
ད ་ །
149 -



སོ་སྐྱེས་སྐད་སྒྲ།
ཚུལ་ཁྲིམས་བློ་གྲོས་མཆོག་གི་མགོ་
མཁན་པོ་ཚུལ་ཁྲིམས་བློ་གྲོས་ལགས་ཀྱིས་བརྩམས་གནང་མཛད་པའི《གནའ་དེང་
རིག་པའི་རྣམ་གཞག་མདོར་བསྡུས》ཞེས་གྲྭ་པ་རྣམས་ཀྱིས་ཧ་ཅང་རྩིས་ཆེན་བྱེད་པ་ཞིག་
ཡོད་ལ། ཁོ་བོས་ནི་དེབ་དེར་མཇལ་ཐེངས་རེ་ལ་སྐད་ཆ་ལྟག་སྤྲོད་མ་ཏག་ཏག་མིག་ལ་
ཐོགས་ཏེ་གཞི་ནས་ཞེ་བློ་བདེ་ཐབས་ཟེར་བ་ཡོང་གི་མེད། དཔེར་ན། ཤོག་ལྟེ་བརྒྱ་དང་
ང་གཅིག་པ་ནས་བརྒྱ་དང་ང་བཞིའི་དབར་ནང་པ་སངས་རྒྱས་པ་ལ་ཅི་བས་ཀྱང་གཙང་
སྦྲ་ཆེ་ཚུལ་འཆད་སྐབས་ཁོང་གིས་འདི་ཟེར་ཏེ།
སངས་རྒྱས་བཅོམ་ལྡན་འདས་
ཀྱིས་དམ་པའི་ཆོས་འདུལ་བ་ལས་ཕྱིའི་འཕྲོད་བསྟེན་གཙང་སྦྲའི་སྐོར་ལ་བཀའ་སློབ་རྒྱ་
ཆེན་པོ་གནང་ཡོད་དེ………..གོས་ཐམས་ཅད་བཀྲུས་ཏེ་གཙང་མར་བགོ་བ་དང་། དེར་
མ་ཟད་གོས་གྱོན་ལུགས་དང་སྐ་རགས་བཅིང་ལུགས་དག་ཀུན་གྱི་ཡི་གར་འོང་བ་ཞིག་
བྱེད་དགོས་པ་དང་། གོས་ཚགས་ལེགས་པོ་བྱས་ཡོད་མེད་ལ་ལྟ་རྟོག་བྱེད་མཁན་གྱི་
མི་ཞིག་ཀྱང་ཆེད་དུ་བསྐོ་དགོས་པ་དང་། ལུས་ཡོངས་ལ་གཟུགས་ཁྲུས་བྱེད་དགོས་
པ་དང་། ཉི་མ་རེ་རེ་ཞིང་ནངས་པར་གདོང་དང་ཁ་བཀྲུ་དགོས་པ་དང་སྐྲ་དང་ཁུ་སྤུ་
དང་སེན་མོ་རིང་པོ་ཡང་མི་འཇོག་པར་ལུས་ལ་གཙང་སྦྲ་བྱེད་དགོས་པ་སོགས་རྒྱ་ཆེར་
གསུངས……..སངས་རྒྱས་ཀྱི་སློབ་མ་རྣམས་ཀྱི་མཆོག་འོད་སྲུང་ཆེན་པོ་ལ་བུད་མེད་
མཛེ་ནད་ཅན་ཞིག་གིས་འབྲས་ཁུ་ལྷུང་བཟེད་གང་ཕུལ། འབྲས་ཁུའི་ནང་དུ་སྦྲང་བུའི་
150 -



ཚུལ་ཁྲིམས་བློ་གྲོས་མཆོག་གི་མགོ
རོ་ཞིག་ལྷུང་ཡོད་པ་བསལ་བའི་ཕྱིར་བུད་མེད་དེས་མཛུབ་མོས་ལེན་པར་བརྩམས་པ་ན་
མཛུབ་མོ་ཆད་དེ་འབྲས་ཁུའི་ནང་དུ་ལྷུང་། འོན་ཀྱང་འོད་སྲུང་ཆེན་པོས་འབྲས་ཁུ་དེ་
ལ་བཙོག་སྣང་མེད་པར་གསོལ་ཞིང་ཉི་མ་གཅིག་གི་ཁ་ཟས་ཀྱི་གོ་ཡང་དེ་ཉིད་ཀྱིས་ཆོག་
པར་མཛད་དོ། །ཞེས་པ་སོགས་ཏེ་ལག་རྗེས་རྐང་བས་བསུབས་པ་ལྟ་བུའི་ཆལ་ཆོལ་མང་
པོ་མང་པོ་ཞིག་གསུངས་ཀྱིན་ཡོད་ནའང་། ཁོ་བོས་ནི་གཞར་ཡང་གཞར་ཡང་ངེད་ཚང་
གི་འགལ་འདུ་ཁ་ཅན་འདི་དག་ལ་ཅི་ཞིག་ཅི་ལྟར་ཟེར་དགོས་པར་སོམ་ཉི་ཆོད་པ་མ་བྱུང་
ཐལ།
2009.1.5
151



སོ་སྐྱེས་སྐད་སྒྲ།
དབུགས་ཐེངས་གཅིག་གིས་དེ་རིང་གི་བོད་ཅེས་པ་འགྲེལ་ན།
བོད་ཅེས་པ་ནི་བུད་མེད་དག་གི་སོ་ཞོ་ལ་ཟངས་ཤན་བརྒྱབ་ཡོད་པའི་རིགས་རྒྱུད་
ཅིག་གི་འབོད་མིང་ཡིན་པ་རེད། བོད་ཅེས་པ་ནི་ཀྲུང་གོའི་དངོས་རྙིང་ཚོང་རའི་འཛད་
སྤྱོད་པ་གཙོ་ཤོས་དེ་རེད། བོད་ཅེས་པ་ནི་ཡ་གླིང་བྱང་རྒྱུད་ཀྱི་འབྲོག་སྡེ་གཞན་འགྱུར་
མ་ཞིག་གི་དཔྱ་ཁྲལ་རང་རེད། བོད་ཅེས་པ་ནི་སྒོ་ཁྱི་དང་འོ་མ་འཚོང་བའི་ལས་རིགས་
ཤིག་གི་ཕྱི་མོའི་གོ་དོན་རེད། བོད་ཅེས་པ་ནི་ཕྱི་ས་བཏང་བའི་རྗེས་སུ་རྐུབ་འཕོངས་ལ་
རྡོ་བ་སྦྱོར་བའི་བཟོ་ལྟ་ཕུང་གསུམ་པ་ཞིག་གི་ནང་གནས་འབྲེལ་བ་རེད། བོད་ཅེས་པས་
ནི། མཐར་དེད་ན་གཟན་ཤམ་འོག་ཏུ་དོར་མ་ནག་པོ་གྱོན་ཡོད་པའི་མཚོ་བོད་མཐོ་སྒང་གི་
བན་སྔགས་ཇོ་གསུམ་པོ་སྟོན་པ་རེད།
བོད་ཅེས་པ་ནི་གེ་སར་སྒྲུང་ནང་གི་ལྷ་མཆོད་དང་ཀླུ་འབོད་དེ་དག་རེད། བོད་ཅེས་པ་
ནི་སྙན་ངག་མེ་ལོང་མའི་ནང་གི་མངོན་བརྗོད་དང་སྒྲ་རྒྱན་དེ་དག་རེད།
བོད་ཅེས་པ་ནི་བོད་མིའི་ཁྲོམ་གྱི་ཚྭ་རྙིང་དང་ཕྱེ་རུལ་གྱིས་བསྐོལ་བའི་རྒྱགས་ཐུག་
ཕོར་བ་གང་བོ་དེ་རེད། བོད་ཅེས་པ་ནི་རྨ་རྒྱལ་གངས་ནང་གི་གསེར་གྱི་རྔ་མོང་ལ་རྨིག་
ལྕགས་བརྒྱབ་ཚུལ་དེ་ཡིན་དགོས། བོད་ཅེས་པ་ནི་ཐེམ་ཆེན་རྩྭ་ཐང་གི་སོལ་གྱི་རྟ་རྒན་ལ་
ཁ་སྲབ་བསྐོན་ཚུལ་དེ་ཡིན་དགོས། བོད་ཅེས་པ་ནི་དབྱར་རྩྭ་དགུན་འབུ་དབུགས་རླངས་
ཆིལ་ལེ་བ་དེ་ཡིན་སོང་། བོད་ཅེས་པ་ནི་ནོར་ཤ་ལྗང་ཁུ་སྦྲང་ཐལ་ཉིལ་ལེ་བ་དེ་ཡིན་སོང་།
152



དབུགས་ཐེངས་གཅིག་གིས་དེ་རིང་གི་བོད་ཅེས་པ་འགྲེལ་ན།
བོད་ཅེས་པ་ནི་སྒམ་རྙིང་ཐོག་གི་འབྲུག་རྙིང་དེ་ཡིན་སོང་། བོད་ཅེས་པ་ནི་བསྟོད་སྨོན་
ཕྱོགས་བསྒྲིགས་ཀྱི་དོ་བོ་ཕྲེང་དུ་བསྟར་བ་དེ་ཡིན་འདུག བོད་ཅེས་པ་ནི་སྲིབ་འཁྱགས་ལ་
སོན་རྩྭ་བཏབ་པའི་ལོ་རྒྱུས་རང་ཡིན་འདུག བོད་ཅེས་པ་ནི་དམ་སྲི་ལ་བྱིས་པ་བཅོལ་བའི་
གནའ་གཏམ་རང་ཡིན་ཐལ། བོད་ཅེས་པ་ནི་སྙན་ངག་གི་སྐྱེ་བདུན་རིལ་བུ་འཐུངས་པའི་
དུས་ཟད་ཀྱི་ནད་པ་ཞིག་རེད་ཐལ། བོད་ཅེས་པ་ནི་ནང་འཁྲུགས་ཀྱི་བགེགས་ཐག་སྐེ་ལ་
འཁོན་པའི་འུ་ཐུག་གི་ཁྱོ་ཤུག་ཆ་གཅིག་རེད་ཐལ།
མདོར་དེད་ན། བོད་ཅེས་པ་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་འཕགས་པ་འདའ་ཀ་ཡེ་ཤེས་ཀྱི་མདོ་ཞེས་བྱ་བ་དེ་ཡིན་ནོ། །
2009.1118
153



སོ་སྐྱེས་སྐདསྒྲ།
མཆིན་པ་ནག་པོ།
ཐེ་ཝན་གྱི་རྩོམ་མཁན་དཀྱུས་མ་ཞིག་གིས་སོ་སོའི་དཔེ་དེབ་མཚན་བྱང་ལ《འཁྱགས་
མིག་གིས་མི་ཚེ་ལ་བལྟ་བ་ཞེས་སུ་བྲིས་འདུག ལར་དཔེ་དེབ་འདིའི་ནང་དོན་རིལ་པོས་
ནི་ཨ་མཚར་གྱི་གནས་ལུགས་ག་ཚོད་ཅིག་བསྟན་ཡོད་མེད་ལ་ཁོ་བོར་གདེང་ཚོད་ཆེར་
མེད་ཀྱང་། འབྲུ་བར་བརྒྱད་ཅན་གྱི་དཔེ་བྱང་འདི་ཁོ་ནས་བདག་ལ་འཇིག་རྟེན་ནི་མ་
གཞི་ནས་ལྷ་སྒྲུང་གིས་བསྟན་པའི་གདོན་འདྲེ་འདྲ་པོ་ཡོད་པ་དང་། གདོན་འདྲེ་དེར་ནི་ཤ་
དཀར་སྨིན་ནག་གི་ཕྱི་ཐུམ་མཛེས་ལྡན་ཡོད་པར་ནི་དོ་སྣང་ཚ་པོ་སྤྲད་བཞག་ཐལ།
དེ་མུར་གློག་བརྙན་ཟློས་གར་ཞིག་ཏུ་ཐོན་པའི་སྐད་ཆ་དུམ་ཚན་འགའ་ཡང་དྲན་
སོས་སོང་། འདི་སྐད་དུ། ཁྱོད་ཀྱིས་མི་ཡུལ་ལམ་སྤྱི་ཚོགས་ཀྱི་ཁང་བརྩེགས་སོ་སོའི་ཕྱི་
རོལ་གྱི་རྣམ་པའམ་སྡོད་ཚུགས་ཙམ་པོར་བལྟས་ན། ཡོད་ཚད་པོ་ཞི་བདེ། ལྷིང་འཇགས།
འཆམས་མཐུན། བག་ཕེབས་ཁོ་ནས་འཚོ་བ་དང་ཏན་ཏན་འདྲ་ནའང་། ཁྱོད་ཀྱིས་སྒེའུ་
ཁུང་རེ་རེའི་ནང་རོལ་གྱི་དོན་དངོས་རྗེན་པར་རྒྱུས་ལོན་གསལ་ཞིག་བྱས་ཚེ། ཆུང་མས་
ཁྱོ་གར་དུག་དྲངས་པ་དང་། བུ་ཡིས་ཕ་རྒན་ལ་གྲི་འཛེར་བ། གྲོགས་པོས་གྲོགས་པོར་
གཡུལ་བཤམས་པ་སོགས་ཏེ།
མདོར་ན། ཕན་ཚུན་དབར་དོགས་པ་དང་ཐེ་ཚོམ། ལྐོག་གཡོ་དང་གཅམ་གསག རྫུན་
ཟོ་དང་ལེ་བདའ་གྱུར་རུ་ལུགས་སུ་འཕྱུར་ཞིང་གང་དུའང་དབྱང་དབུགས་གཙང་མ་
154



མཆིན་པ་ནག་པོ།
ཁམ་གཅིག་ལེན་རྒྱུའང་དཀའ་ཚོད་ཡིན་ལ། དུས་གསུམ་ཀུན་ཏུ་སྐྱོགས་སྒྲ་དང་དུད་སྤྲིན་
མེད་པའི་དམག་འཁྲུག་འབའ་ཞིག་བརྒྱབ་ཀྱིན་ཡོད་དོ་སོགས་ཟེར།
དེ་ནི་ཏག་ཏག་རེད་དོ། ། མི་བོ་ཆེ་རྫུན་མཁན་རྣམས་ཀྱིས་བསྒྲིགས་ཤིང་སྤེལ་བའི་ཐ་
སྙད་ཤི་རོ་མ་དག་སྟེ། ཅི་ཞིག་གི་སྙིང་རྗེ་ཆེན་པོ། ཅི་ཞིག་གི་བྱང་ཆུབ་སེམས་དཔའ། ཅི་
ཞིག་གི་མི་གཞིའི་མཛེས་པ། ཅི་ཞིག་གི་འགན་འཁྲིའི་བསམ་བློ། ཡང་ཅི་ཞིག་གི་འཆམས་
མཐུན་སྲིད་ཇུས་དང་། ཅི་ཞིག་གི་རྒྱལ་གཅེས་ཆོས་གཅེས་ལ་སོགས་ནི་འུ་བུ་ཅག་གི་མ་
བརྟགས་ཉམས་དགའི་དྲན་ངོར། སུ་ཀུན་གྱིས་གསན་སྤྲོ་སྤྲོ་དང་འབྲི་སྤྲོ་སྤྲོ། བཤད་སྤྲོ་སྤྲོ་
དང་དྲན་སྤྲོ་སྤྲོ་ཞིག་ཡིན་ལས་ཆེ་ནའང་།
ཐ་སྙད་དེ་དག་གི་འཇའ་གཟུགས་དང་རླངས་གཟུགས་དང་རྩྭ་གཟུགས་དང་སོབ་
གཟུགས་སོགས་ཀྱིས་མིག་དབང་དྲུངས་ནས་སླད་ཅིང་། དྲན་རིག་ནད་ཅན་དུ་གྱུར་པ་
དག་གིས་ནི། འཇིག་རྟེན་ནི་དར་བ་ལང་ཚོ་ཅན་གྱི་གཞོན་ཡག་མ་ཅིག་ཏུ་འཁྲུལ་ནས་
ཡོད་ཅིང་། གཞར་ཡང་དེ་ཁོ་ནར་ལྷ་ལྕམ་དང་སྒེག་མ་སོགས་ཀྱི་བསྟོད་པ་རྐྱང་རྐྱང་
འབོར་ནའང་།
ང་ཚོ་སྟེ། ནམ་ཡང་འཁྱགས་མིག་འབའ་ཞིག་གིས་མི་ཚེའམ་འཇིག་རྟེན་ནམ་སྤྱི་
ཚོགས་ལ་འཇུག་མཁན་དག་གིས་ནི། ཝ་གཤེད་མཛེས་མར་བརྫུས་པའི་གདོན་གཟུགས་
ཙམ་ལས་གང་ཡང་མཐོང་མ་བྱུང་བའོ། །འཇིག་རྟེན་ཧྲིལ་པོ། སྤྱི་ཚོགས་ཧྲིལ་པོ། ཆོས་
སྲིད་ཧྲིལ་པོ། ཐ་ན་བདག་གཞན་ཧྲིལ་པོ་ལ་ཡང་ངོ༌།།
– 155 -



一名
.
上



ལེའུ་ལྔ་པ། འབག་པ་མ་བསལ་པའི་ཁོ་བོ།



વણિકે નાના નાના કારણની



སོ་སྐྱེས་སྐད་སྒྲ།
ཀྱང་།（རྟུལ་ཕོད》པར་དུ་བཏབ་པ་ལ་ཡུལ་གྱི་ཕ་མ་དང་གྲོགས་མཆོག་ཤིན་ཏུ་མང་པོ
ཞིག་གཏན་ནས་མཉེས་པོ་མེད་ལ། ཐད་ཀ་ཐད་སོར་བཤོལ་འདེབས་པ་ལ(མི་ཆ་མེད་ཀྱི་
སྡུན་ནས)ཤགས་གྲོགས་མུན་འཇོམས་ལས་ཐུ་བ་ཞིག་མ་བྱུང་། ལྷག་པར། དཔེ་དེབ་གང་
ཞིག་ཚོང་ར་ལ་བཀྲམ་པ་ནས་བཟུང་། ལྷ་ས་དང་དར་ཐང་སོགས་ཀྱི་བླ་རྒན་སྐོར་ཞིག་
སྨོས་པ་བཞིན་དུ་ཁོ་བོར་དངོས་སུ་གསེག་འདྲི་བ་དང་། སི་ཁྲོན་གྱི་བན་སྔགས་རེ་གཉིས་
ཤིག་གིས་ཕྲན་པ་ཡ་མན་དུ་བསུ་བའི་འཆར་གཞི་ཡང་འཐེན་མྱོང་སྐད། རང་ས་རང་གི་
བླ་རྒན་ཚོ་ནི་ཁྱིམ་ལ་ཤོར་ནས་ཐོན་པའང་གྲངས་ཀ་ཅི་ཡོད། ཁྱད་པར་དུ། མདོ་སྨད་
ཀྱི་ན་གཞོན་རུས་པ་ཅན་སྐོར་ཞིག་དགེ་རྒན་ཆེན་མོ་ཚོའི་ཤུགས་ཀྱིས་མ་ཁྱེར་ཞིང་སྐབས་
དར་བསམ་བློ་ཡི་བྲན་ལའང་མ་ཚུད་པར་ཅུང་སྤོབས་པ་ཆེན་པོས། མཚོ་སྔོན་བོད་ཡིག་
དྲ་ངོས་སོགས་སུ། བོད་ཀྱི་སྙན་ངག་དཔེ་ཆ་ཡ་མཚན་ཞིག་དང་ཆེས་ཀློག་པར་སྤྲོ་བའི་མི་
སྐད་ཀྱི་དེབ་ཐེར་སེར་པོ་སོགས་འུད་བསྟོད་ཡིན་ལ་ངོ་མའང་ཡིན་པའི་གདེང་འཇོག་ཅི་
མཐོ་བྱས་སོང་བས། ཟི་ལིང་དང་ལན་གྲུ་གང་རུང་གི་བོད་ཀྱི་ཨང་དང་པོ་ནམ་ཡང་ང་
ཡིན་སྙམ་པ་དག་ལ་སྐྲག་སྣང་ཆེན་པོ་སྐྱེས་ཤིང་། དགག་ལན་བཏབ་ན་ནི་གནད་དུ་མི་
འགྲོ་བའི་སེམས་ཁྲལ་ཆེ་ཞིང་། མ་བཏབ་ན་ནི་རང་ཉིད་ཀྱི་ལ་རྒྱ་ཤོར་བ་ཨེ་ཡིན་གྱི་དོགས་
པའང་ཡོད་མོད། མཐར། ན་གཞོན་གྱི་སྔོ་སྨྱུག་རྩ་བ་ནས་གསོད་པའི་ཐབས་ཤིག་དྲན་
བྱུང་བ་ནི། འོན་ལྐུགས་ཀྱི་རྟུལ་ཞུགས་བསྐྱངས་ན་ནི་ཕྱོགས་གཅིག་ནས་སློབ་དཔོན་དོར་
ཞི་སོགས་ཀྱི་བཅའ་སྲོལ་བཞིན་བྱིས་པའི་གཏམ་ལ་ཆ་འཇོག་མི་བྱེད་པ་ལྟ་བུའི་ཚུགས་
ཀ་ཡོད་པ་དང་། ཕྱོགས་གཞན་ཞིག་ནས་བཤད་རྒྱུ་མང་དྲགས་ན་ལོ་འགའི་སྔོན་ལ་
162 -
-



སྐྱེས་ཕོ་ཤར་གྱི་སྐད་རྒྱག་པ།
བྱིས་གཏམ་དུ་གྲགས་པའི་དཔྱོད་ཤེས་རྒྱང་འབོད》བཞིན་ཀུན་ལ་ཧ་ཅང་ཆ་ཡོད་དུའང་
འགྱུར་འགྲོ་བས། ད་ནི་ཁ་རོག་གེར་ཅི་ཡང་མ་སྨྲས་པར་བཞག་ན་ཡུན་དང་ཡུན་གྱིས་ས་
རྡུལ་ལ་འཐིམ་མི་འགྲོ་ཨང་སྙམ་གྱིན་ཡོད་པ་ནི། མི་དང་མི་བརྒྱུད་ནས་ཤེས་ཐུབ་ལ། ཇ་
ཁ་དང་ཆང་ཁ་དེད་ནས་ཀྱང་བསྟན་ཡོད་ཚོད་རེད། དེ་ནི་ཤེས་ཡོན་ཅན་རྣལ་མ་རྣམས་ཀྱི་
མི་གཞིའི་སྒལ་ཚིགས་ཟེར་བའང་ཡིན་ལས་ཆེའོ། ། ལྷག་མ་རྣམས་ལ་ནི་དེ་འདྲའི་ཁོག་
པ་བཙོག་པོ་བཙོག་པོ་ཞིག་མེད་ན་ཡང་། （སེང་གེ་རྡོ་རྗེ་སོགས་ལ་ཡ་ལན་སྤྲོད་པ)དང་
《རྟུལ་ཕོད་ཀྱིས་མི་གསོད་ན་ཐང་གི》སོགས་རྩོམ་བྱང་ཤིན་ཏུ་རྫིག་པོ་ཞིག་བཏགས་པའི་
ཕན་ཆད་དུ། ཁོ་བོས་བཀོད་པའི་གནས་ལུགས་དང་རྒྱུ་མཚན(ཆོས་ཉིད་ཀྱི་ངོས་གཅིག་
ནས)བསྟར་ཕྲེང་ཅན་དག་ལ་ནི་སེན་ཐོགས་ཙམ་ཡང་བྱེད་ཐུབ་པ་མི་འདུག་ལ། ཐ་
ན། བོད་ཡུལ་མཐའ་གྲུ་ཀུན་ནས་ཁ་པར་ཁངས་སྐྱ་འབབ་འབབ་དང་ཡིག་འཕྲིན་བུ་ཡུག་
འཚུབ་འཚུབ་བྱས་བྱུང་བ་དག་ལས་ཀྱང་རིག་པའི་གློ་བ་དང་ལྡན་པའི་སྐད་ཆ་རེ་གཉིས་
ཙམ་ལས་མ་ཐོན་ལ། མང་ཆེ་བ་ནི། གནའ་ཤི་བོ། གསོད་དགོས་པ་ཨེ་རེད། ཁྱི་རྒན་
སོགས་འཐབ་རྩོད་རང་བཞིན་ཅན་གྱི་གཏམ་ཉོག་ཅིག་འཆད་ཀྱིན་ཡོད་པ་ཙམ་མོ། །
ཤུགས་རིང་ལེན་དགོས་དོན་གཞན་ཞིག་ནི། ལོ་འདི་ཚོར། ཁོ་བོའི་ཟས་ལྷག་དང་
བཏུང་འཕྲོ་ཡིས་བརྒྱགས་སུ་བཅུག་ཡོད་པའི་མིའུ་ཆུང་དག་ཀྱང(རྟུལ་ཕོད》ཀྱི་དབང་
གིས་བདག་དང་རྒྱང་དུ་བཀྱེད་སོང་ལ། ད་དུང་ཁོ་བོར་མི་གཞི་དང་མི་གཤིས་སོགས་
ཀྱི་ངན་ཁག་འགེལ་ཞིང་གླེང་ཕྱོགས་སྣ་ཚོགས་ཤིག་བཟོ་ཡི་ཡོད་ཚོད་རེད། འོན་ཏེ་བག་
ཙམ་ཡང་མི་སྐྱོན་ཏེ། ནམ་ཞར་ཡང་། བདག་གི་ཕོ་ཤར་གྱི་སྐད་སྒྲ་འགག་པ་མེད་ཅིང་
163



ལས། ལར་ཆོས་ལུགས་གང་གི་ནང་ནའང་ཟབ་མོ་རིག་པ་སོགས་ཀྱིས་དཔྱད་དེ་
གཏན་ལ་དབབ་སོང་ཟེར་བ་ཞིག་ཀུན་ཏུ་ཡོད་མི་སྲིད། ཅེས་པ་སོགས་ཀྱིས་ཧ་ཅང་ཁ་
གསལ་དུ་བསྟན་ཡོད་དོ། །འོན་ཀྱང་། མི་བུ་རང་ངོས་ཀྱི་སྐད་སྒྲ་རློན་པར་ཡིད་གཏན་
ནས་མི་ཆེས་པར། བཤད་ཡམ་ཁོ་ནའི་རྗེས་སུ་རླུང་ལྟར་འཕྱོ་བ་འདི་རང་བླུན་པོའི་ཨུ་
ཚུགས་བཅོས་མེད་དེའི་རིགས་ཡིན་སོང་བས། བྱ་ཐབས་ཅི། མཚམས་འདིར་ཁོ་བོའི་
དྲན་སྣང་ལ། དགེ་ཆོས་རིན་པོ་ཆེས། ངས་བོད་ལ་སེམས་ནག་བྱས་མེད་ཚུལ་ལ་རྒྱལ་
རབས་འདི་འདྲ་དཔང་བོར་ཡོད་ཅེས་ཁོག་གྱོང་ངན་རུལ་པ་རྣམས་ལ་དཀར་དག་ཞུས་
སོང་ཚུལ་དེ་ཁོ་ན་དྲན་འོང་གི་འདུག ། ཡིན་ནའང་། བླུན་པོ་ནི་བླུན་པོ་རང་སྟེ། དགེ་
ཆོས་ཁོང་ཉིད་མྱི་ཁ་དང་ལྷན་དུ་རྡོ་ལ་བརྡབས་སོང་བ་རེད་ཨང་། དུར་དུ་བཅུག་སོང་བ་
ཡིན་ཨང་། གསལ་བཤད་ཡོད་པས་ཅི་ཞིག་ཕན།
རེད་ཀྱང་། ནིས་ཆ་སོགས་ཀྱིས་བསྟན་པའི་དཀོན་མཆོག་མེད་པ་ཐག་གིས་ཆོད་
ནའང་དཀོན་མཆོག་ཅིག་གསར་བཞེངས་བྱེད་དགོས་ཚུལ་གྱི་རྒྱུ་མཚན་དེ་འདྲ་དང་།
དགེ་ཆོས་ལགས་ཀྱིས། ངས་སྐབས་རེར་ཁ་རོག་ཡེ་ཤུའི་ལྷ་ཁང་ནང་དུ་འཛུལ་ཕྱིན་ཏེ་
བསམ་བློ་གཞན་པ་གང་ཡང་མ་བཏང་བར་ཁོ་རང་ཚོའི་ལུགས་ཀྱི་དཀོན་མཆོག་དེ་ལ་ཁོ་
རང་ཚོའི་གཞུང་ནས་བཤད་པ་ལྟ་བུའི་ཡོན་ཏན་དྲན་པའི་སྒོ་ནས་གསོལ་བ་རྩེ་གཅིག་ཏུ་
བཏབ་སྟེ་བསྡད་པ་ན། དུས་ཚོད་གང་འཚམ་ཞིག་ནས་མིག་ཆུ་འཆོར་བ་ཙམ་གྱི་དད་པ་
ཞིག་སྐྱེ་འོང་རྒྱུ་འདུག་ཡ་མཚན། ཞེས་གསུངས་པ་ལྟ་བུའི་ཆོས་ལུགས་ཀྱི་གོ་དོན་གཞན་
ཞིག་གི་སྟེང་ནས་བཤད་པ་ཡིན་ན་ནི། ཁོ་བོར་ཡང་། བོན་པོ་ཡི་མདོ་གཟེར་མིག་ལྟ་
166



ཁོག་གཤགས་ནས་བསྟན་པ།
བུ་ལ་ཡང་དང་ཡང་དུ་མཇལ་དགོས་པའི་ཤེས་ཚོར་དྲག་པོ་ཞིག་འབྱུང་གིན་འདུག་ལ།
ཧེ་རིགས་ཀྱི་ཀུ་རན་གསུང་རབ་ལའང་ལྟ་འདོད་རབ་ཏུ་ནས་ཆེ། རང་རེའི་ནང་ཆོས་ཀྱི་
གཞུང་ཆེན་དེ་ཚོར་ཡང་དུངས་ཞེན་ཙམ་གྱི་ཆ་ནས་བཤད་ན། དངོས་གནས་ཀློག་པ་ཚིམ་
མེད་ཀྱི་དཔེ་ཆའི་གྲས་སུ་སོང་འདུག་ལ། གནའ་བོའི་མུ་སྟེགས་ཀྱི་མདོ་ཐུང་དེ་ཚོ་ལྷག་
པར་དུ་བརྗེད་མི་ཐུབ་པ་ཞིག་རེད་སོང་།
འོན་ཀྱང་། རང་ཉིད་དད་ལྡན་ཡིན་པའི་གནས་ལུགས་གང་ཡང་རྙེད་མ་སོང་སྟེ། རྒྱུ་
མཚན། དད་པའི་མཚན་ཉིད་ཡིན་ཟེར་བ་དེ་དག་ང་ལ་གཞར་ཡང་བརྩི་ཐབས་མེད་པས་
སོ། །
གཡེན་སྦྱོར་དང་བྱ་ལག་ལ་རབ་ཏུ་གོམས་པའི་མིའུ་ཆུང་ཚོས་ནི། སུ་ཡི་ཡུལ་གྱི་
དགུ་ལའང་ཤར་མྱོང་མེད་པའི་སྐྱག་རྫུན་འཁོར་ལོ་འདྲ་མིན་ཞིག་བསྐོར་ཏེ། དེ་ཚོ་ན་
རེ། སེང་རྡོར་ནི་ཕྱི་ཆོས་སྤེལ་མཁན་དག་གི་ལག་ཆ་ཉན་སོང་བ་རེད་སོགས་ཟེར། སེང་
རྡོར་ནི་ཕྱི་ཆོས་སྤེལ་མཁན་དག་གི་སྒོར་མོའི་བྲན་གཡོག་ཆགས་སོང་བ་རེད་ཟེར། ངོ་
མ་ཨ་རིག་བན་དེའི་མགོ་ཐུ་མང་པོ་མཚམས་ཚོད་མེད་པར་བརྩིགས་ཀྱིན་པ་འདིར་ཅི་བྱ་
ཨང་། ད་ནི་ཁོ་ཚོའི་གཞི་མེད་སྒྲོ་འདོགས་ཀྱི་གཡོ་ཇུས་དེ་ཚོ་བདེན་གཞིར་བཞག་གིས་
དབྱེ་ཞིབ་ཅིག་བརྒྱབ་ནའང་ཆོག་སྟེ། ཁྱོད་ཚོས་རྣམ་ཀུན་སྡེ་ཚང་གི་ཅོག་ཙེ་སྒང་ནས་
ཧ་ཅང་ཕོ་ཚོད་དང་བཅས་ཏེ་ཏང་དགའ་རྒྱལ་བསྔགས་ཀྱི་རྣམ་འགྱུར་མང་པོ་སྟོན་ཡག་
བྱས་རྗེས། ཡང་ཕྱི་ཚོར་ཐོན་མ་ཐག་གང་ཞིག་ནས་སད་པ་ཇི་བཞིན་རིགས་ཞེན་གྱི་
དཔའ་སྐད་འཛེར་འཛེན་དུ་འཐེན་ན་ཁ་ལག་གོ་མཚུངས་ཟེར་བ་ཨེ་ཡིན་ནམ། ཁྱོད་ཅག་
– 167



一



སོ་སྐྱེས་སྐད་སྒྲ།
བདག་དང་ལྷ་སྲིན་སྡེ་བརྒྱད།?
-ཁོ་བོ་ནུབ་བྱང་མི་རིགས་སློབ་གྲྭ་ཆེན་མོའི་རང་མོས་གླེང་སྟེགས”སུ་འཆད་ཁྲིད་ལ་བོས་
སྐབས། ཕ་ཡུལ་གྱི་ལྐོག་ཞུ་པ་ཞིག་གིས་གེགས་རྐྱེན་བཟོས་ཚུལ་ལས་འཕྲོས་པ།
འུ་ཚོས་ཅིས་ཀྱང་ནུབ་བྱང་ཚང་ཞེས་པ་ཤེས་དགོས་དོན་ནི་ས་དེ་ན་དོར་ཞི་རུ་འབོད་
པའི་དཔའ་རིས་པ་ཆོས་དགའ་ཞིག་ཡོད་པས་རེད་ལ། ང་ཚོས་ངེས་པར་དུ་ནུབ་བྱང་ཚང་
ཞེས་པ་གླེང་དགོས་དོན་ཡང་གནས་དེ་ན་བདུད་ལྷ་རྒྱལ་དུ་སྐད་པའི་རེབ་གོང་པ་རྩོམ་
དགའ་ཞིག་ཡོད་པས་ཀྱང་རེད་བཞག དེ་ལས་ཀྱང་ནུབ་བྱང་ཚང་ཞེས་པ་འུ་བུ་ཅག་གིས་
དུས་བཅད་ཀྱི་ཟས་བཞིན་དུ་བལྡད་དགོས་དོན་གཞན་ཞིག་བདོག་པ་ནི། ཉེ་བའི་སྐབས་
ཚོད་ཅིག་ལ་བོད་མི་གཡམ་འདྲོགས་པ་རྣམས་ཀྱིས་ལྷ་སྲིན་སྡེ་བརྒྱད་དུ་བསྒྲུབས་ཚར་བའི་
གསར་བུ་སྣང་མཐོ་མ་སྐོར་ཞིག་ཡུལ་དེ་རུ་གློག་དམར་འཁྱུག་སེ་དང་སྐན་སྒྲ་ཐག་སེ་ཡོད་
པས་ལོས་ཡིན་ནམ། གསར་བུ་དེ་དག་གིས་ནི་བདུད་རྒྱང་འཕེན་པ་ལ་དཀར་འདོན་བྱས་
པའི་བསྒྲགས་ཡིག་སྤེལ་མྱོང་ཞིང་ལྷ་སྤྱན་རས་གཟིགས་ལ་ཚ་འདྲི་བྱེད་པའི་སྦྱར་བྱང་
ཡང་བྲིས་ཡོད་པ་རེད། གསར་བུ་དེ་དག་ལ་ནི་ཚད་མེད་པའི་ཁྲག་གི་ཡི་གེ་བྲི་བའི་སོར་
རྩལ་མངའ་ལ་མཐའ་མེད་པའི་སོ་སྐྱེས་རང་དབང་བཤད་པའི་ལྕེ་ཤེད་ཀྱང་ལྡན་ནས་ཡོད་
བོད་མི་འཕྱ་དམོད་ལ་དགྱེས་མཁན་དག་གིས་ཐེའུ་རང་དང་གདོན་སོགས་ཀྱི་མིང་ལ་གཞིགས་ཏེ་ནུབ་བྱང་
ཚང་གི་ལྷ་སྲིན་སྡེ་བརྒྱད་ཅེས་ཟེར་བཞིན་གདའོ། །
J
170



བདག་དང་ལྷ་སྲིན་སྡེ་བརྒྱད།
ཨང་། ལོ་ཚོད་ཉི་ཤུའི་གཡས་གཡོན་གྱི་ན་གཞོན་འདི་དག་གིས་ནི་ཤར་དུང་རི་ཞེས་པའི་
མི་པགས་ཀྱི་གཡང་བཞི་གྲུ་བརྒྱད་མ་ཞིག་ཐད་ཐད་བརྒྱངས་ཡོད་ཅིང་། ན་གཞོན་གས
པ་ཞེས་པའི་མི་རྐང་གི་འཕྲེད་གླིང་ཟུར་གསུམ་མ་ཞིག་ཙག་ཙག་ཀྱང་བོས་ནས་ཡོད་པ་
རེད་དོ། །
འཇིགས་སུ་རུང་བའི་མིང་ཨ། ནུབ་བྱང་ཚང་གི་ལྷ་སྲིན་སྡེ་བརྒྱད་ཡ། ཁོ་ཅག་ནི་
རྭ་ཅོ་ཅན་སུ་དང་སུ་ཞིག་རེད་ཨང་། ཁོ་ཅག་ནི་མཇུག་མ་ཅན་གང་དང་གང་ཞིག་ཡིན་
ཨང་། ནུབ་བྱང་ཚང་ལ་ཡོད་པའི་ཕོ་ཤར་ལོ་ལྟེ་ཐོགས་ཧྲིལ་པོ་ནི་ཨེ་རེད་དམ། ནུབ་
བྱང་ཚང་ལ་ཡོད་པའི་སྨན་ཆུང་ལོ་ཅོ་ཐོགས་ཡོངས་རྫོགས་ནི་ཨེ་རེད་དམ། འཛིན་གྲྭ་
ག་གེ་མོ་དང་ལོ་རིམ་ཆེ་གེ་མོའི་མི་བུ་ཁ་ཚང་ཡིན་སྲིད་རྒྱུ་ཨེ་རེད་དམ། དེ་འདྲ་ཁྱོན་ནས་
རེད་མ་སོང་སྟེ། ནུབ་བྱང་ཚང་ཞེས་པའི་མཚན་མིང་ཆེན་ཆེན་པོའི་དེའི་རྒྱབ་ལོགས་ན་
དོན་དམ་དུ་མི་བུ་ལྔ་དྲུག་ཅིག་གི་མཇིང་པ་ལས་གང་ཡང་ལྷག་མེད་པ་ཁྱོད་ཀྱིས་ཇི་ལྟར་
ཤེས་སམ། གྲགས་ཚོད་ཀྱིས་མ་ཟིན་པའི་ནུབ་བྱང་ཚང་ཞེས་པ་དོན་དམ་དུ་ན་གཞོན་རེ་
འགའ་ཞིག་གི་སྒལ་རུས་འབའ་ཞིག་གིས་བཏེགས་ཡོང་བའང་སུ་ཞིག་གིས་རྟོགས་ཐུབ་
བམ། ན་གཞོན་འདི་དག་གིས་ནི་ལོ་ངོ་ཇི་འདྲ་མང་པོ་ཞིག་གི་ཡུན་ལ་བོད་ཁུལ་གྱི་དཔྱོད་
ཤེས་པ་དང་བསམ་བློ་པ་དག་རེ་རེ་བཞིན་དུ་གདན་ཞུ་མཛད་དེ། སློབ་གླིང་གང་དེའི་རིག་
གཞུང་འཆད་ཁྲིད་དང་ལྟ་ཚུལ་བགྲོ་གླེང་གི་སྨྱུག་སོན་ལྗང་ཐིང་ངེར་བཏང་བ་མ་བཤད་
དང་། འགངས་དེ་ལས་བརྩམས་པའི་རིག་པ་དང་རིག་པ་བརྡར་བའི་མཉམ་འུར། བསམ་
བློ་དང་བསམ་བློ་གཤིབ་པའི་མཛེས་པ། རྒྱུ་མཚན་དང་རྒྱུ་མཚན་གཏུགས་པའི་ཁྱད་ཆོས་
– 171



སོ་སྐྱེས་སྐད་སྒྲ།
ཡོད་རྒུས་ནི་མ་ཡུམ་གངས་ལྗོངས་ཀྱི་ནམ་མཁའ་ཧྲིལ་པོའང་ཡངས་ཤིང་ཆེ་བར་བྱས་
ནས་ཡོད་ཨང་། གཙང་ཞིང་དག་པར་བྱས་ནས་ཡོད་ཨང་། ཁོ་པ་ཚོ་མི་རེ་འགས་བླངས་
པའི་གྲུབ་འབྲས་ཀྱིས་ནི་ནུབ་བྱང་ཚང་གི་ཀླད་ལ་གསེར་གྱི་གདུགས་བསྐོར་ཡོད་ཅིང་།
ཁོ་པ་ཚོ་མི་རེ་འགས་བྲིས་པའི་བརྩམས་ཆོས་ཀྱིས་ནི་ནུབ་བྱང་ཚང་གི་ཕྲག་ལ་དངུལ་གྱི་
ཐོབ་བཀལ་འདུག་པ་རེད། ད་དུང་ཁོ་པ་ཚོ་མི་རེ་འགས་ཐེབས་པའི་ཤན་སྟོབས་ཀྱིས་ནི་
ཞིབ་འཇུག་སློབ་མ་ལག་རྡུམ་དག་ཀྱང་ཐེ་བའི་ནུབ་ཞིང་ཚང་ཧྲིལ་པོ་ནི་སུ་ཀུན་གྱིས་དོ་
སྣང་བྱེད་ས་རྐྱང་ཞིག་ཏུ་བཏང་བཞག་པ་མ་རེད་དམ། དེ་ལྟ་དེ་ལྟར། ནུབ་བྱང་ཚང་
ཞེས་པ་ནི་བདུད་ལྷ་རྒྱལ་ལགས་དང་དཔའ་རྩེ་ལགས་ཀྱིས་གཙོས་པའི་ཤེས་ཡོན་ཅན་རེ་
གཉིས་དང་། ཞོགས་ལྗང་ལགས་དང་ཐེའུ་རང་ལགས་ཀྱིས་གཙོས་པའི་སློབ་བུ་ལ་ཤས་ཀྱི་
ཞེ་སྤོབས་ཀྱི་སྒང་ནས་བོད་ཁམས་ཡོངས་སུ་ཁ་བ་ལྟར་བྱོ་བཞིན་པ་བདག་གིས་དངོས་སུ་
རིག་སོང་། གྲོགས་པོ་རྣོ་སྦྲེང་དང་སྒྲེན་པོ་སོགས་ཀྱི་ཁ་ངོ་མ་བཟློག་པར་ནུབ་བྱང་ཚང་
དུ་ཐེངས་གཅིག་སོང་བ་འདིས་ནི། གནའ་དེང་གཉིས་ལ་ཁྱབ་པའི་གནས་ལུགས་འགོ་
མཚུངས་མ་ཞིག་ལ་ཡང་བསྐྱར་གོ་བ་གསལ་ཞིག་ལོན་སོང་བ་སྟེ། དེ་ནི་ཁོ་པ་ཚོའི་གྲུ་
ལོགས་ནའང་མེ་ལྕེ་ལགས་ཀྱི་སྐད་ལྟར་བཤད་ན་ལྐོག་ཞུ་པ་མང་པོ་ཁ་དར་ནས་འདུག་པ་
ཉག་གཅིག་རེད་དོ། །ཉི་མ་དེའི་ཕྱི་དྲོར། གྲོགས་ཞོགས་ལྗང་སོགས་ཀྱིས་བདག་གིས་ཉིན་
དེར་རང་མོས་གླེང་སྟེགས་སུ་འཆད་ཁྲིད་ཅིག་བྱ་རྒྱུ་ཡིན་པའི་བརྡ་སྦྱོར་བཀྲམ་པ་དང་
སྦྲགས། ཚོགས་ར་དང་དུས་ཚོད་ལ་སོགས་གཏན་འཁེལ་ཁྲིགས་སེ་བྱེད་སྒང་དུ། གློ་བུར་
ལྐོག་ཞུ་པ་ཞིག་གིས་ཁོ་ལ་ཁ་པར་བཏང་ཐོན་པ་རེད་ཅིང་། བྲེལ་སྣང་དང་བཅས་ཏེ་ན་རེ།
- 172 ་བ་



བདག་དང་ལྷ་སྲིན་སྡེ་བརྒྱད།
འདི་གར་སེང་རྡོར་སླེབས་ཀྱི་འདུག་ཟེར་བ་ཨེ་བདེན་ནམ་ཞེས་ཝ་གཤེད་ཀྱི་རང་མཚང་
ཞིག་དངོས་སུ་བསྟན་བཞག་པ་སྐད་དོ། ། (ཝ་རྔ་ནི་དེའི་རྗེས་ཀྱི་ཆུ་ཚོད་གཉིས་ཡས་མས་
སུ་བསྣར་བྱུང་བའོ)
ཉི་མ་དེའི་ཕྱི་དྲོར། བདག་རང་གྲོང་ཁྱེར་དུ་ཐོན་པ་དང་ལྷ་སྲིན་སྡེ་བརྒྱད་གྲས་ཀྱི་
གཞི་བདག་གཏུམ་པོ་གཉིས་ཕྲན་པར་སྣེ་ལེན་བྱེད་དུ་མཐོ་སྒང་གི་ཙག་ལྡོམ་ཞིག་བཞིན་
འཚུབ་ནས་ཐོན་སོང་ལ། ཁོ་པ་གཉིས་ཀྱི་བཅོས་མེད་གཡའ་དག་གི་བཟོ་ལྟ་དང་བབས་
ཆགས་བརྟན་བརླིང་གི་རང་བཞིན་སོགས་མཇལ་བ་ན་བདག་གི་སྣང་ངོར་ཇི་འདྲའི་ལྷ་
སྲིན་སྡེ་བརྒྱད་ཚེ་རིང་རྒྱུ་དག་དག་ཨང་སྙམ་དགོས་བྱུང་སོང་། ངེད་ཚོས་ལྷན་དུ་ཇ་ཚན་
དཀར་གང་ལག་ཏུ་ལེན་བཞིན་པའི་སྐབས་དེར། ཏག་ཏག་ལྐོག་ཞུ་པ་དེས་ཀྱང་ལྐོག་ཞུའི་
གོ་རིམ་ཡོངས་སུ་འགྲུབ་ཡོད་ཚོད་དེ། སྡེ་ཁག་གི་རྒྱ་མི་འགོ་ཁྲིད་ཅིག་གིས་ཞོགས་ལྗང་
ལགས་ལ་ཁ་པར་བཏང་འོང་སྟེ། ད་ནི་འཆད་ཁྲིད་དེ་གཏན་ནས་སྤེལ་ཆོག་གི་མི་འདུག་
ཅེས་ཐ་ཚིག་བསྒྲགས་སོང་བ་རེད། མཚམས་དེར་ཞོགས་ལྗང་ཡང་རླུང་ལངས་ཏེ་ཁོ་པར་
ཐད་ཀར་ཁ་འཛིང་དྲག་པོ་བརྒྱབ་པ་དང་། དེས་ན། ཁྱོད་ཀྱིས་ཞོགས་པར་སྤེལ་ཆོག་
ཚུལ་གྱི་འཁྲོལ་ཆ་གནངས་ཡོད་པ་མ་རེད་དམ་ཞེས་གནས་ལུགས་གཟེར་བྲེང་བྲེང་ཞིག་
བཤད་བཞག་པ་རེད། འོན་ཏང་། གནའ་ནས་ད་བར་དུ། ལྐོག་ཞུ་པའི་ལས་ཀ་འདིས་ནི་
དམ་པའི་སྐྱེས་བུ་རྡོ་ལ་བརྡབས་ཤིང་བདེན་པའི་རྒྱལ་སྲིད་ས་ལ་བླུགས་འགྲོ་བ་ཞིག་ཡིན་
ཚོད་འདུག་པས་ན། ངེད་ཅག་གི་དུས་ཚོད་གཉིས་རིང་གི་འཆད་ཁྲིད་ཙམ་བརླགས་འགྲོ་
བ་ནི་བཤད་མི་དགོས་པ་ཞིག་མིན་ནམ། དེ་ནས་གྲོགས་པོ་ཁོ་གཉིས་དྲང་ཤར་རེར་རྒྱ་མི་
173



སོ་སྐྱེས་སྐད་སྒྲ།
གཞུང་ཞབས་པ་དེའི་ལས་སྒྲུབ་ཁང་ལ་བརྒྱུགས་ཕྱིན་པ་རེད་ལ། དེ་གར་ཡང་ཁོ་ཚོས་
ཕར་གཤེ་ཚུར་གཤེ་ལན་མང་བྱས་ཤིང་དོན་དག་དང་དོན་དག་ཐོད་གཏུགས་བྱས་ནས་
ཡོང་དུས་ན། ཨ་ཙི། ང་ཚོས་རྗེས་སུ་དཔག་པའི་གནས་ལུགས་དེ་ཡོངས་སུ་ར་འཕྲོད་སོང་
བ་མ་ཡིན་ནམ། ཏག་ཏག་ལྐོག་ཞུ་པ་དེ་དང་དེ་ལ་སོགས་པའི་གདོན་གཟུགས་རེ་གཉིས་
ནག་ཡོར་ཡོར་གྱིས་ལྷང་ལ་བུད་བྱུང་དབར་མ་ཟད། ལྐོག་ཞུ་པ་ཆུང་ཞན་ཞིག་གིས་གྲིབ་
མ་ཙམ་བཞག་པ་ཡང་གྲོགས་པོས་རིམ་གསུམ་གྱང་གི་ཕར་རྒྱབ་ནས་ཟིན་བྱུང་བ་རེད་
དོ། །
དེའི་མཚན་མོར། ནུབ་བྱང་ཚང་དུ་འབོད་པའི་མི་བུ་བརྒྱད་དགུ་པོ་སྟེ། བོད་མི་ .
རྣམས་ཀྱི་སེམས་ཁོང་གི་ལྷ་སྲིན་སྡེ་བརྒྱད་ཅེས་པ་ཁ་ཚང་བོ་གྲོང་ཁྱེར་ལན་གྲུའི་ཇ་ཁང་
དྲོན་པོ་ཞིག་ཏུ་སྤྲིན་ནག་ལང་ལོང་དུ་གདན་འཛོམས་པར་གྱུར་སོང་ལ། ཁོ་པ་ཚོའི་
ཐུགས་རེ་བཞིན་དུ། བདག་གིས་རང་མོས་གླེང་སྟེགས་སུ་འཆད་གྲབས་ཡོད་པའི《རྟུལ་
ཕོད་ལས་འཕྲོས་ཏེ་སྐྱེ་བོ་སྒེར་གྱི་སྐད་ཆའི་གཞི་སྒྲོམ་གླེང་བ》ཞེས་པ་བསྡུས་ཙམ་བཤད་པ་
ཡིན་ལ། དེ་ནས། མེ་ལྕེ་ལགས་ཀྱིས་རང་མོས་གླེང་སྟེགས་ལས་འཕྲོས་པའི་གཏམ་བཤད་
སེམས་ཁ་དྲོ་བ་ཞིག་གློད་སོང་བ་དང་། གཞན་དག་གིས་ཀྱང་རེ་རེ་བཞིན་གླེང་མོལ་ཅི་
འཕྲོས་འདི་འཕྲོས་སུ་བྱས་པ་ཡིན་ནོ། །དབར་མཚམས་ཤིག་ཏུ་མེ་ལྕེ་ལགས་ཀྱིས་ཁོ་བོའི་
རྩོམ་བྲིས་རྩོམ་ཁག་ལ་གདེང་འཇོག་ཅི་བས་ཆེ་བ་ཞིག་བྱས་བཞག་ནའང་། དེར་འདུས་
ཀྱི་ལྷ་སྲིན་སྡེ་བརྒྱད་དག་གིས་ནི་བོད་ཡུལ་གྱི་ཉེ་བའི་སྲས་ཆེན་བརྒྱད་སོགས་བཞིན་དུ་
མི་དགའ་བའི་འཁུ་འཕྲིག་དང་ཆོ་འཕྲུལ་གང་ཡང་བསྟན་མ་སོང་ལ། ངའི་ཕ་ཡུལ་གྱི་
174



དག་དང་ལྷ་སྲིན་སྡེ་བརྒྱད།
ལྐོག་ཞུ་པ་ལ་ལ་བཞིན་གླེང་ཕྱོགས་བཟོ་བ་དང་ཆག་སྒོ་སློང་བའི་བཟོ་ནི་དྲི་མ་ཙམ་ཡང་
བརྩམས་མ་སོང་ཐལ། ཆ་འདི་ཙམ་ནས་བལྟས་ནའང་། ནུབ་བྱང་ཚང་དུ་འབོད་པའི་
མི་བུ་འདི་ཚོའི་བྱང་ཚད་ལ་དངོས་གནས་ཡིད་སྨོན་འཆོར་དགོས་ས་ཞིག་ཡིན་པ་འདྲ་
ཨང་། ལམ་སང་ཁོ་བོས་དེར་འདུས་ཀྱི་མི་བུ་དག་གི་ངོ་གདོང་ལ་ཞིབ་ཏུ་ཅིག་བལྟས་
པ་ན། རེད་བཞག བྱ་བའི་དགོས་དབང་གིས་ཐག་རིང་དུ་ཕྱིན་ཡོད་པའི་མི་རེ་གཉིས་
ཙམ་དང་། ལས་བྲེལ་ཆེ་ཐལ་པས་སླེབས་མ་ཐུབ་ཁ་ཁེར་ཞིག་མ་གཏོགས། ནུབ་བྱང་
ཚང་ཞེས་པ་ཡོངས་རྫོགས་པོ་གནས་དེར་གདེན་འཛོམས་ནས་ཡོད་པ་ཁོ་ཐག་རེད་འདུག་
གོ ། ཡང་མེ་ལྕེ་ལགས་ཀྱིས་ཁོ་བོའི་འཆད་ཁྲིད་དེ་རང་ཅིས་ཀྱང་ལེགས་འགྲུབ་འབྱུང་
དགོས་ཚུལ་གྱི་སེམས་གཏམ་རྗེན་པོ་ཐལ་བྱུང་བར་མ་ཟད། ནུབ་བྱང་སློབ་གྲྭའི་ཡན་ལག་
སྟེ་གེ་སར་གླིང་དུ་བཤད་ན་ཅི་དྲག་ཅེས་གྲོས་བསྡུར་དང་ཐབས་ཤེས་ཀྱང་བཏོན་བྱུང་བ་
རེད། ཡིན་ནའང་། འདུ་ཤེས་གློད་གྲོལ་གྱི་ཆ་ཞིག་དང་། ལྟ་བ་དཀྱེལ་ཡངས་ཀྱི་ཆ་ཞིག་
དང་། རིག་པ་ཁེར་ཚུགས་ཀྱི་ཆ་ཞིག་ནས་གཞལ་བ་ཡིན་ཚེ། ནུབ་བྱང་ཚང་དུ་འབོད་
པའི་མི་བུ་ཁོ་ཅག་དེ་གར་དངོས་སུ་མཉམ་འཛོམས་བྱུང་ཚར་བས་ན། ཁོ་བོར་མཚོན་ན་
འཆད་ཁྲིད་བྱས་ཤིང་བགྲོ་གླེང་བརྒྱབ་ཅིང་གླེང་སྟེགས་འཚོགས་སོང་བའི་ཚིམ་པ་ཞིག་
སེམས་ཀྱི་གཏིང་ཞབས་ནས་ཐོན་བཞག་པ་རེད། དེ་ལྟར་ང་ཚོས་ཉིན་ཞག་ལྔ་ཙམ་ལ་ཁ་
བརྡ་གློད་པའི་གོ་རིམ་ཁྲོད་དུ་ལྐོག་ཞུ་པ་དེ་དང་དེས་མཚོན་པའི་ང་ཚོའི་རིག་གནས་པའི་
སྡེའི་གཅུས་གཟུགས་ཀྱི་སྨྱོ་འབོག་དང་། ནུབ་བྱང་ཚང་གི་རང་མོས་གླེང་སྟེགས་ཀྱིས་
མཚོན་པའི་སྨྲ་བརྗོད་རང་དབང་གི་བརྡབ་གསིག་དང་། ང་ཅག་མི་སྒེར་ལ་གཟས་པའི་སྤྱི་
– 175



སོ་སྐྱེས་སྐད་སྒྲ།
ཚོགས་ཀྱི་གནོན་ཤུགས་སོགས་ལ་ཟུར་ངོས་གསུམ་ཞིག་ཕྱེས་བཞག་པ་སྟེ། སྔ་མ་གཉིས་
ནི་ཆེས་བཟོད་དུ་མི་བཏུབ་ཅིང་བསྐྱུར་དུ་མི་ནུས་པའི་སྣང་ཚུལ་མི་ལེགས་པ་གཉིས་ཤིག་
ཡིན་པས་ང་ཚོས་མི་མཐུད་དུ་དགག་སྒྲུབ་དང་སུན་འབྱིན་ཀྱུ་རུ་ལུགས་སུ་བྱེད་དགོས་
ཡོད་ལ། ཕྱི་མ་ཁོ་བོའི་ངོས་ཐད་ནས་བཤད་ན་ནི། དོན་འདི་ནི་ཧ་ཅང་ལེགས་པའི་ཡང་
ལེགས་ཤིག་ལ་བརྩི་དགོས་ཚོད་དེ། རྒྱུ་མཚན་ནི། གྲོགས་ཞོགས་ལྗང་གིས་བཤད་པ་
བཞིན་ཏེ། དཀྱེལ་ཡོད་སྐད་དང་གཏིང་ཡངས་སྐད་ཀྱི་ནུབ་བྱང་ཚང་དུ་ཡང་སེང་རྡོར་
ཤོང་གིན་མེད་ཚེ་དེའི་གྲགས་བརྗིད་ཀྱང་ཞོར་དུ་ཤེས་འོང་བ་ཞིག་ཅི་ལ་མིན་འགྲོའམ། མ་
གཞི་སུ་ཞིག་གིས་ཅི་ཞིག་འགོག་དགོས་ཀྱིན་ཡོད་ཚེ་འགོག་མཁན་དེ་རང་སྐྲག་གིན་ཡོད་
པ་གསལ་པོ་ཡིན་ཅིང་། དཔེར་ན། མི་རྣམས་མེ་ལ་སྐྲག་ནས་བཅད་རྒྱག་པ་དང་ཆུ་ལ་སྐྲག་
ནས་རགས་བརྩིགས་པ་ལྟ་བུའོ། །ད་དུང་དཔེ་གཞན་ཞིག་གིས་བརྗོད་ན། ན་ནིང་རྒྱལ་
སྤྱིའི་ལུས་རྩལ་འགྲན་ཚོགས་ག་གེ་མོར་ཨོང་སྟེགས་གཅིག་སྟོང་པར་བཞག་དགོས་དོན་
ཡང་སྐྲག་གིན་ཡོད་པས་རེད་ལ། ད་ལོ་ལྐོག་ཞུ་པ་ཞིག་གིས་སེང་རྡོར་ལ་ནུབ་བྱང་ཚང་
དུ་གདོང་གཏོད་མ་ཕོད་པའང་སྐྲག་གིན་ཡོད་པས་རེད་ཨང་། མཇུག་མཐར། ། ཁོ་བོ་རང་
གི་ཟོས་འཕྲོ་དང་འཐུང་ལྷག་གིས་སྨིན་པའི་ལྐོག་ཞུ་པ་དེ་ལ་སྙན་གསན་ཚ་པོ་ཞིག་གཏོང་
རྒྱུ་ཡོད་པ་ནི། ཁྱོད་ཀྱིས་ཉེ་ལམ་ཡང་ཚོགས་འདུ་ཐབས་ཆག་ཅིག་བསྡུ་གྲབས་ཡོད་པ་ཁོ་
བོས་ཧ་གོ་བ་སྟེ། དེ་ནི་མཐའ་གཅིག་ཏུ་བདག་ལ་གླེང་ཕྱོགས་བཟོ་བའི་ཇུས་ངན་ཞིག་
རེད་ཅེས་གཞན་གྱིས་ང་ལ་བཤད་བཞག་ཐལ། མཐར་གཏུགས་ན་ཚོགས་འདུ་དེར་ཁོ་བོ་
མི་འབོད་དོན་ཡང་། ང་ཡོད་ས་ནས་ཁྱོད་ཀྱིས་ངག་མི་འཁྲོལ་པས་ཡིན་ལ། ང་མཐོང་
176-



བདག་དང་ལྷ་སྲིན་སྡེ་བརྒྱད།
ས་ནས་ཁྱོད་ཀྱིས་མགོ་མི་ཐེག་པས་ཀྱང་ཡིན་ནོ། ། དེ་མ་གཏོགས། སྐད་ཆ་ཅི་ཞིག་
ལབ་རྒྱུ་ཡོད་ཚེ་ཁོ་བོ་དང་དངོས་སུ་གདོང་གཏད་ནས་ཚིག་ངོ་ཐོག་བཞག་པས་འགྲིག་པ་
ལས། མི་གཞན་གྱི་ཤེས་རབ་ཀྱི་ཟིལ་ཤུགས་དང་མཉམ་འུར་གྱི་སྒྲ་ཆེན་སོགས་ལ་ཕྲག་པ་
དོག་སྟེ། མིང་སྟོང་ཕུང་གསུམ་པ་ཞིག་ལ་ཁ་གཡར་ཁུལ་གྱིས་ལྐོག་ཞུའི་ཚོགས་འདུ་ཞིག་
བསྒྲུབ་པས་གང་ཡང་མི་ལོ་ལ། མིག་ལྡན་དག་གི་སྣང་ངོར་ལ་ནི། ཁྱོད་རང་གིས་རང་
ཉིད་ནུས་མེད་ཡིན་པའི་རྒྱུ་མཚན་མང་པོ་ཁྲོམ་བསྒྲགས་བྱས་པ་ཙམ་དུ་ཟད་དོ། །
2009.12.10
དུ་
བ།
177



སོ་སྐྱེས་སྐད་སྒྲ།
གོ་དགོས་པའི་སྐད་ཆ་གཅིག་ཡོད།
ཁོ་བོས་ལྷ་ཆོས་རིག་པ་སོགས་ལ་ཇི་ལྟར་དབྱེ་ཞིབ་བཏང་ཡང་ཆོག་སྟེ། ནམ་ཞར་
ཡང་ལྕགས་ལྟར་མཁྲེགས་པའི་རྩ་དོན་གཅིག་རང་ཡོད། དེ་ནི་གཞི་གང་ནས་འགོ་རྩོམ་
པ་དང་གནད་གང་ནས་གོ་བསྡུར་བ་སོགས་ནི་བག་ཙམ་དམིགས་བསལ་པ་ཞིག་ཡིན་ཏེ།
གཞར་ཡང་རྩོམ་རིག་གི་མིག་ཁུང་དང་སྒྱུ་རྩལ་གྱི་རྣ་བ་དང་མཚན་ཉིད་རིག་པའི་འཇུ་
བྱེད་སོགས་སྤྱད་ནས་དྭངས་སྙིགས་དང་རུ་ཤན་འབྱེད་ཀྱིན་པ་ལས། སྒྲ་བཤད་རྙིང་པ་
དང་ངེས་ཚིག་སྐམ་པོ་རྐྱང་རྐྱང་ངོམ་སྟོན་བྱ་ཆེད་ག་ལ་ཡིན་ཨང་། བརྒྱ་ལ་དེ་འདྲ་ཡིན་
ན། འུ་ཚོར་བསྐྱར་འགྲེལ་ཡང་འགྲེལ་གྱི་སྙིགས་རོ་མཚོ་ལྟར་རྒྱས་ཡོད་པས་ལོས་ཆོག་སྟེ།
ད་དུང་སྣོན་པ་བརྒྱབ་མཁན་ཡོད་ན་གླེན་ནག་མ་རེད་དམ།
ཡིན་ནའང་། དྲ་འབུ་སྐོར་ཞིག་གིས་ནི་ཁོ་བོས་ཆོས་གཞུང་གང་རུང་གི་སྐད་ཆ་འདྲ་
བཞག་ཡོད་པ་ཤེས་ཚེ་དེ་མ་ཐག་ནས་འུར་འདྲ་པོ་ལངས་ཏེ། སྐད་ཆ་དེ་དང་འབྲེལ་ཡོད་
ཀྱི་མདོ་ལུང་ཧྲིལ་པོ་ངས་ཁས་ལེན་རྒྱུ་ཡིན་སྣང་འཆར་གྱིན་ཡོད་ཚོད། འདི་ནི་ཁོ་ཚོའི་
སྐད་ཆ་ལྟར་འཆད་ན་ཏག་ཏག་སྙིང་མ་རྗེ་བའི་དོན་དག་གཅིག་རེད་སོང་སྟེ། རྒྱུ་མཚན་
ནི། བཀའ་བསྟན་འགྱུར་ཡང་ངའི་མིག་ལམ་ལ་ཐོན་དུས་མིང་མཚོན་དང་ཐ་སྙད་མང་
པོ་བསལ་འདེམས་བྱས་ཤིང་བརྡ་དོན་དང་འབྲུ་ཚིག་ཡོངས་རྫོགས་བརྗེ་སྤོར་བརྒྱབ་པའི་
བརྩམས་སྒྲུང་ངམ་གླུ་གཞས་སམ་བཞད་གད་དམ་རོགས་མཐུན་འདྲ་པོར་སྣང་གིན་ཡོད་
– 178-



གོ་དགོས་པའི་སྐད་ཆ་གཅིག་ཡོད།
པས་སོ། །
དེ་བས། སྐྱབས་འགྲོ་ཙམ་གྱི་ནང་ནའང་བཟའ་རྒྱུའི་ཤ་སྣག་དང་མི་བཟའ་རྒྱུའི་རྨེན་
བུ་གཉི་ཀ་ཡོད་པར་མ་ཟད། ད་དུང་ཞིབ་བུར་འཐག་སྟེ་ནང་བླུགས་སྤྱད་དང་ཤ་སྒྲོག་
གཏོར་ནས་མགྲོན་བསུ་སྤྱད། ཁྲག་ཁུ་ཞེས་རྩིས་ཆེན་བྱ་རྒྱུ་དང་གཙོ་ལུད་ཅེས་ཐང་དུ་འཕོ་
རྒྱུ་ཀུན་པོ་ཡོད་རེད། གནའ་མི་ཚོས་ཟེར་ན། ལུང་ནི་གླ་པགས་འདྲ་པོ་ཡིན་ཙང་ག་སར་
འཐེན་ནའང་ཆོག་གི་འདུག་ཟེར། དེ་ནི་ཏག་ཏག་ཡིན་སོང་། ཁོ་བོས་ཤོབ་ཀྱི་ཕུང་བོ་
བརྒྱད་ཁྲི་བཞི་སྟོང་གི་སྐབས་སུ་དེའི་སྐོར་ནས་ཀྱང་འཕྲོས་ཙམ་བཤད་མྱོང་བ་དབང་བོ་
རྒྱུན་ལྡན་ཡིན་ན་ལོས་དྲན་ཨང་།
20093,26
179 -



སོ་སྐྱེས་སྐད་སྒྲ།
གསལ་བསྒྲགས་ཕྲན་བུ།
-སྐབས་དེའི་རང་གི་ཧི་གཟུགས་ཟིན་བྲིས་ལས་འཕྲོས་པ།
ཁོ་བོས་ཧི་གཟུགས་ཟིན་བྲིས་ཤིག་བཟོ་གནང་བྱ་དགོས་དོན་ནི་རྩོད་རྙོག་ཆེན་པོ་
ཞིག་གི་དབུ་བསླངས་ཕྱིར་ཡེ་མ་ཡིན་ཀྱང་། ངག་སྒྲོས་སུ། ལས་བསམས་སར་མི་འགྲོ་
གསེག་སར་འགྲོ་ཞེས་པའི་དཔེ་ལྟར་ད་ནི་བྱ་ཐབས་བྲལ་བའི་ཁ་རྩོད་དྲག་པོ་འདི་ཙམ་
ཞིག་གྲགས་སོང་འདུག ལར་ཆོས་ཞེན་གཏི་ཐུག་པ་དག་གིས་ང་རང་ལྔ་ལམ་དུ་བསྒྲལ་
རྒྱུ་ཟེར་བ་ནི་ཁོང་ཚོས་དཔྱིད་ཉི་རིང་པོར་སྙམ་མེད་ངང་གསུངས་བཞིན་པའི་ཞལ་ཕོ་
སྙིང་རྗེ་བོ་དེའི་རིགས་ཡིན་ཤག་ཤག་སྟེ། གུས་པོའི་བ་སྤུའི་རྩེ་ཙམ་ཡང་གཡོ་བར་མི་བྱེད་
མོད། སྤྲང་བོ་སེང་རྡོར་གྱི་རྣམ་དཔྱོད་འཕྲུལ་ལས་ཐོན་པའི་རྟུལ་ཕོད》ཀྱི་ཚར་བརྒྱ་ཕྲག་
འགའ་ཞིག་མེ་ལ་སྦར་སོང་བ་གང་བདེན་ན་ནི་མི་ནག་ཕལ་པའི་སྡང་ཞེན་དེ་འདྲ་ཡང་
མི་སྐྱེ་རང་སྐྱེ་ཞིག་ཡིན་སོང་ལགས། འོན་ཏེ། རྣམ་འགྲེལ་ཁྱི་རྔར་བཏགས་པའི་གནས་
ཚུལ་ལ་བསམ་པ་ཡང་ཡང་བསྐོར་ཅིང་། དགེ་ཆོས་བཙོན་དུ་བཅུག་པའི་ལོ་རྒྱུས་ལ་ཞེ་
བློ་ནན་གྱིས་བཞག་དུས་ན་ཡོད་ཚད་ཀྱི་ཡོད་ཚད་པོ་སེམས་ཁོག་ཏུ་མི་ཤོང་རྒྱུ་གང་ཡང་
མེད་པ་འདྲ་ལ། དེ་བས་ཀྱང་དྲང་ལྡོག་ཅི་རིགས་ནས་ཁོ་བོར་རྒྱབ་སྐྱོར་བྱེད་མཁན་གྱི་
དཔྱོད་ལྡན་འདི་འདྲ་མང་ཞིང་གྲོགས་ཁྱུང་མིང་བ་ལགས་དང་སྐུ་ཞབས་གཅན་མེ་སྟག་
སོགས་ཀྱིས་མཐའ་གཅིག་ཏུ་གཟུར་གནས་ཀྱི་སྐད་ཆ་བཤད་ཅིང་ཡིན་མིན་གྱི་གསལ་ཁ་
180



གསལ་བསྒྲགས་ཕྲན་བུ།
ཕྱེས་པའི་རྣམ་འགྱུར་འདི་ཡིས་ནི། སླར་ཡང་བག་ལྷོད་དང་ཞི་འཇགས་ཀྱིས་གདན་ལ་
འཁོད་དེ། མནོ་བསམ་གྱི་མུ་ལ་མནོ་བསམ་བསྣན་ནས་རིགས་ཀྱི་བརྩམས་ཆོས་ཧ་ཅང་
མང་པོ་ཞིག་འབྲི་གནང་མཛད་རྒྱུར་སེམས་སྟོབས་དང་དཔའ་ངར་ཧར་གྱིས་བསྩལ་པར་
གྱུར་པ་ལགས།
གློ་བ་ད་དུང་མཉེས་པ་ཞིག་ལ། ཁོ་བོའི་ཟིན་བྲིས་རེ་འགའ་ཞིག་སྤེལ་ཙམ་ཉིད་ནས་
ཀློག་གྲངས་སྟོང་ཕྲག་བརྒལ་བར་ཉེ་ཞིང་བཟང་ངན་དབར་མའི་དཔྱད་བརྗོད་ཀྱང་རབ་
ཏུ་མང་བར་འདུག སྟོན་པ་སེང་རྡོར་དང་ཁྱི་རྒན་སེང་རྡོར་གཉིས་ཀྱིས་རེས་མོས་སུ་
འཐབ་ཅིང་། གཟུར་གནས་འོས་འཚམས་ཀྱི་གདེང་འཇོག་ཁ་ཤས་ཀྱང་ཕྲེང་ལ་བསྟར་
འདུག་སྙམ་པ་བྱུང་། ལྷག་པར་དུ། ཟིན་ཐོ་མང་ཤས་ཤིག་དཔྱོད་ལྡན་དག་གིས་ཚོགས་
མིའི་གདམས་ཐོན་བརྩམས་ཆོས་སུ་བགྲངས་ཤིང་གདེང་འཇོག་དང་གཟིགས་མཐོང་སྙིང་
ཚིམ་པ་ཞིག་མཛད་སོང་ཡོད། དེའི་མི་ཚད། ཀུན་ཏུ་བརྙས་བཅོས་ཀྱི་དམོད་ཚིག་
དེ་དག་ལའང་མཁས་པ་རྣམས་ཀྱིས་འདྲེན་བཀོལ་དང་བཅས་ཏེ་གསལ་བསྒྲགས་དང་ཚ་
ནན་འཕྲལ་མར་མཛད་པ་སོགས་དངོས་གནས་ཨོང་བ་ལ་གསེར་འདང་བཞག་སོང་བས་
བཀའ་དྲིན་ཆེ་དང་ཐུགས་རྗེ་ཆེ་ཡང་ཡང་ཞུ་དགོས་བྱུང་སོང་ལགས།
འོན་ཀྱང་། རང་མི་རང་ལ་ཆ་རྒྱུས་ཡོད་པའི་དཔེ་ལྟར་བསྟོད་པ་སྐོར་ཞིག་ཅིས་ཀྱང་
ཚད་ལས་བརྒལ་འདུག་སྟེ། ཁོ་བོ་ནི་དམ་པ་དགེ་ཆོས་ཀྱི་མཚུངས་ཟླར་རུང་བའི་དཔེ་ནི་
ཧ་ཅང་རྒྱང་ཐག་རིང་ལ། མཁས་པ་འཇུ་སྐལ་བཟང་གི་དོ་ཡར་བཞག་ནའང་རན་པ་
ཙམ་ཡང་མིན་སོང་ལགས། ཡིན་ནའང་། དམ་པ་དེ་དག་ཀྱང་སོ་སོ་སྐྱེ་བོ་ཡིན་ལ་དཀའ་
181



བ་ཆེ་རྒུ་ཁྱད་དུ་བསལ་ཏེ་མཁས་པའི་ཁྲི་ཁར་འཛེག་སོང་བའི་གནས་ལུགས་དང་ཆོས་
ཉིད་ལྟར་ན། ང་ཚོས་ཀྱང་ཁོང་རྣམ་པའི་སྡུག་རུས་དྲག་པོ་དེ་ཙམ་ཞིག་བརྒྱབ་པ་གཞིར་
བཞག་གིས། ཕུགས་བསམ་དང་རེ་བ་གང་འདྲ་ཡང་བཟུང་ཆོག་ཆོག་རེད་སྙམ་པ་འདུག
གཞན་ཡང（རྟུལ་ཕོད》སོགས་ལས་བྱུང་བའི་དོགས་དྲི་དང་སྐད་ཆ་ཅི་ཞིག་ཡོད་
ཀྱང་ཁོ་བོར་ཐད་ཀར་དྲིས་ཤོག་དང་། ནོར་བ་ནོར་བར་ཁས་ལེན་ཞིང་ཨུ་ཚུགས་དང་
འཁྲི་གཏམ་ཙམ་གྱིས་ཁ་གཅོད་ཐབས་ཡེ་མི་བྱེད་ལ། ཆེས་སྤྱིར་བཏང་གི་ཁ་བརྡའི་ལམ་
ནས་བགྲོ་གླེང་བག་སྤྲོ་བོ་རེ་སྤེལ་ཆོག་པ་བདག་གིས་ད་ཆ་ནས་ཁས་བླངས་པ་ཡིན་ནོ། །
ཞར་དུ་འཕྲོས་དོན་གཞན་ཞིག་ཀྱང་ཡོད་པ་ནི། ཉིན་འདི་འགར་ཁོ་བོའི་དཔེ་དེབ་གང་དེ་
འདྲི་མཁན་ཤིན་ཏུ་མང་ཞིང་ཕྱག་ལ་མ་རག་པར་དཀའ་ལས་ཁག་པོ་བརྒྱབ་མཁན་ཀྱང་
མི་ཉུང་ཚོད་རེད། འོན་ཀྱང་། དཔེ་དེབ་འདི་ཟི་ལིང་གི་+དཔེ་འཚོང་ཁང་ན་ཡོད་པ་མ་
གཏོགས་
བ་ས་ཆ་གཞན་ནས་ཕལ་ཆེར་བཙོངས་ཚར(བསྲེགས་ཚར་སོང་ནའང་ཐང)འདྲ་
བས། དེ་དོན་ཡང་ཀློག་མཁན་རྣམས་ཀྱི་ཐུགས་ལ་འཇགས་པར་ཞུ་ཞིང་། （རྟུལ་ཕོད）
ཀྱི་རྩོམ་ཡིག་བརྒྱ་ཆའི་བདུན་ཅུ་ཙམ་ཞིག་བདག་གི་མཆོད་མེའི་པོད་ཁུག་སྟེ《སེར་རྡོར་གྱི་
སྒེར་ལྕེ》ཞེས་པར་ཁ་ཚང་བཀོད་ཡོད་པས། ལྟ་ཀློག་གི་སྐོམ་པ་གང་ཞིག་དེ་ཀ་ནས་བསལ་
ཀྱང་འཐུས་སོ་སྙམ་པ་བྱུང་ལ། བྲིས་རྩོམ་ཐུང་ངུ་འདིའི་འགོ་རྔ་དབར་གསུམ་ལའང་
ཁྱབ་བསྒྲགས་དང་རང་རློམ་གྱི་ཆ་ཅུང་ཟད་ཀྱང་འདྲེས་སྲིད་པ་འདྲ་བས། དེའི་ཐད་ནས་
– 182 -



གསལ་བསྒྲགས་ཕྲན་བྱ།
ཀྱང་དགག་སྒྲུབ་དང་སྐྱོན་བརྗོད་ཚད་བཀག་མེད་པར་གནང་ཞུ་ཞུ།
2008,12-28
183-



སོ་སྐྱེས་སྐད་སྒྲ།
ངས་རྩོམ་ཡིག་མང་པོ་མི་འབྲི་དོན།
དྲ་བའི་སྟེང་དུ།
སྐད་ཆ་འདི་འདྲ་ནི་བདུད་ལྷ་རྒྱལ་ལགས་ཀྱིས་ཀྱང་བཤད་མྱོང་བ་རེད་ཟེར། ཁོས་
ནི་རྩོམ་རིག་དཔྱད་བརྗོད་པ་དག་གྲོགས་པོའི་ངོ་སྲུང་ནས་ཅིས་ཀྱང་ཐར་དགོས་པ་གཞི་
རྩར་བཟུང་ནས་བཤད་པ་ཡིན་སྐད་ལ། དེ་ལའང་དེའི་ངོས་ཐད་ནས་དགོས་པ་ཅུང་ཆེ་
མདོག་རེད་དོ། །
ཁོ་བོས་ནི་སོ་སོའི་གསར་རྩོམ་གྱི་ཆེས་མ་མཐའི་ཚད་གཞིའི་སྟེང་ནས་སྐད་ཆ་འདི་
འདྲ་ཐལ་པ་ཡིན་པས། མཚན་གཅིག་ཀྱང་རྨི་ལམ་མི་གཅིག་པ་ནི་ཐོག་མར་ཤེས་དགོས་
པའི་གནད་ཡིན།
རང་གིས་ཧི་གཟུགས་ཟིན་བྲིས་ཀྱི་མཁན་པོ་ལས་དགོངས་གནང་ཞུས་པ་དང་།
སོ་
སྐྱེས་སྐད་སྒྲའི་ཟིན་ཐོ་འབྲི་མཚམས་བཅད་པ་དང་། སྔར་ཡོད་ཀྱི་བརྩམས་ཆོས་ཁ་ཚང་
མི་སྣང་བར་བྱས་པ་སོགས་ཀྱིས། མི་རྣམས་ཀྱི་ཀླད་པའི་རྒྱ་མཚོ་ལ་ཉ་ཆེན་ཞིག་གིས་ཁ་
གདངས་པ་ལྟ་བུའི་སྔངས་ཞེད་དྲག་པོ་བསྟུད་མར་རྒྱུགས་ཡོད་ཚོད་རེད།
སྔངས་ཞེད་དེ་ཙམ་ཞིག་བྱུང་དུ་བཅུག་པར་མི་རང་ངོས་ནས་བག་ཙམ་བཟོད་
གསོལ་ཞུ་བ་ཡིན་ལ་བག་ཙམ་འགྱོད་གཤགས་ཀྱང་བྱེད་པ་ཡིན་མོད། འོན་ཏེ། དྲ་ངོས་
ཟིན་ཐོ་ཞེས་པའི་ཁ་ཁྲལ་འདྲ་པོ་འདི་དག་ད་དུང་ཡང་གསར་དུ་སྤེལ་བའི་ཡི་ག་ཅི་ཡང་
18



ངས་རྩོམ་ཡིག་མང་པོ་མི་འབྲི་དོན།
མེད་ལགས།
གང་ཡིན་ཞེ་ན། གཞན་དག་ལྟར་ཟླ་བའི་ལྷ་མོ་དང་བྱུ་རུའི་གདུབ་རྒྱན་སོགས་ཏེ།
སྐད་ཆ་ཅུང་ཟད་སྙན་སྙན་སྐོར་ཞིག་སུན་རྒྱུ་མེད་པར་བཀོལ་བ་ཡིན་ན། སྙན་ངག་ནི་ང་
ཐུན་གཅིག་ལའང་བཞུར་ནས་ཐོན་ལོས་འཇོག་སྟེ། གཅིག་ཕྲིས་ན་དེ་དང་འདྲ་བ་བཅུ་མི་
ཕྲིས་པའི་རྒྱུ་མཚན་ཞིག་གང་ནའང་མེད་པས་སོ། །
ཁོ་བོ་རང་གིས་ཀྱང་སྒལ་ཚིགས་སྲ་བརྟན་མ་ཐུབ་པར་ཁ་ཡག་མང་ཙམ་བཤད་མྱོང་
བའི་བརྩམས་ཆོས་དག་ལའང་། ད་ཆ་གནས་ལུགས་ཀྱི་རིམ་གསུམ་ར་བའི་ཕྱི་རོལ་ནས་
ཡང་བསྐྱར་ཚད་འཇལ་ཞིག་བརྒྱབ་པ་ཡིན་ན།
ཚིག་ཙམ་པོ་བསྐྱར་བཟློས་མིན་མིན་ཞིག་འདྲ་ཡང་། བརྗོད་བྱ་ཙམ་པོའང་བསྐྱར་
བཟློས་མིན་མིན་ཞིག་འདྲ་ཡང་། སྙན་ངག་གི་ཁམས་ཧྲིལ་པོ་དང་། དབྱངས་ཧྲིལ་པོ།
དེའི་ཡིད་བརྙན་ཧྲིལ་པོ་དང་དོན་མཚོན་ཧྲིལ་པོ་ནི་རྩྭ་ཐང་ནས་རྩྭ་ཐང་ལ་འགྲོ་བ་དང་།
འཁྲིག་སྤྱོད་ཀྱི་རྗེས་ལ་འཁྲིག་སྤྱོད་མཐུད་པ་བཞིན་དུ། ཞེན་པ་ལོག་པ་ལ་ཚོད་ཅིག་མེད་
གི་ཨང་།།
ནམ་ཞར་ཡང་ཁ་དོག་གཅིག་དང་བྲོ་བ་གཅིག་དང་གདངས་རྟ་གཅིག་ཙམ་ལས་
གང་ཡང་མྱོང་རྒྱུ་མེད་པས་ན། རང་གཞན་གཉིས་ཀྱི་སྨྲ་བ་ལྡབ་ལྡིབ་འདི་དག་སྙན་ངག་
ཚད་ལྡན་ཅིག་ལ་ཡེ་ནས་བརྩི་ཐབས་མེད་པ་དང་འདྲ་ལ། དེ་དང་རྗེས་མཐུན་གྱི་ཚིག་ཉོག་
གང་དག་ནི་གཏན་ནས་མི་བྲི་བའམ་ཡུན་རིང་ཞིག་ལ་མི་བྲི་བར་སེམས་ཐག་གཙང་མར་
གཅད་དགོས་བྱུང་།
185-



སོ་སྐྱེས་སྐད་སྒྲ།
།
དེ་ནི་ངས་རྩོམ་ཡིག་མང་པོ་མི་འབྲི་བའི་རྒྱུ་མཚན་དང་པོ་ཡིན་ལ། དྲ་ངོས་ཟིན་བྲིས་
ལ་བློ་ཕམ་འབྱུང་དགོས་པའི་གནས་ལུགས་གཉིས་པ་དང་། ཞེ་ཕུག་གི་སྙན་ངག་མཁན་
ཆེན་དག་གི་ཁ་དོག་མོག་རིབ་ཏུ་སོང་བའི་དཔང་རྟགས་གསུམ་པ་བཅས་ཡིན་སོང་ཐལ།
གྲངས་ཀ་བརྩིས་ནས་བོ་དོང་པཎ་ཆེན་ལས་བརྒལ་དུ་འཇུག་པ་ནི་ངའི་ཐོག་མའི་
དམིགས་ཡུལ་མ་རེད་ལ། གོ་རྒྱུ་མེད་པ་འབའ་ཞིག་བྲིས་ནས་མི་ཚེ་རྫོགས་ཐབས་བྱེད་པ་
ནི་ཁོ་བོའི་བར་གྱི་དམ་བཅའ་མ་ཡིན་ཅིང་། རང་སྲོག་འབེན་དུ་བཞག་ནས་སྐད་ཆ་སྨྲ་
བར་ནི་བློ་དང་སྤོབས་པ་གང་ཐད་ནས་ཅུང་ཟད་ལྡང་བར་མི་འགྱུར་བས།
ཧུ་ཧུ། ད་ནི་སྨྱུ་གུ་དར་ཅིག་ལ་ཟུར་དུ་འཕངས་འགྲོ ། བསམ་གཞིགས་དར་ཅིག་ལ་
རྒྱ་ཡན་དུ་གཏོང་འགྲོ །
གུས་པོས་ད་དབར་དུ་སྙན་ངག་རིང་ཐུང་སུམ་བརྒྱ་ལྷག་དང་ཐོལ་རྩོམ་ཚར་གྲངས་
ལྔ་བཅུ་ཙམ་ཞིག་བྲིས་པ་འདི་དག་ནི། བརྩམས་ཆོས་དང་གཅིན་པ་བཏང་བ་གྲངས་
མཉམ་ཡིན་པ་དག་ལ་ནི་ཡེ་ནས་བསྡུར་ཐབས་ཤིག་མེད་རུང་།
རྩོམ་ཡིག་འབྲི་བ་ནི་རྒྱལ་སྤྱིའི་ཁྲིམས་ར་ཆེན་མོ་ནས་མི་སེར་རྣམས་ཀྱི་ཚབ་བྱས་ཏེ་
སྐད་ཆ་འཆད་པ་དང་དོན་གཅིག་ཏུ་བལྟ་ཞིང་། བཤད་ནོར་ཙམ་བརྒྱབ་ཚེ་ཡིག་འབྲུ་
གཅིག་གིས་ཀྱང་ཚེ་སྲོག་གི་ཁྲི་སྟོང་གི་སྐྱེ་རྒྱུན་ལ་བཙོག་པ་བསྒོ་སྲིད་པར་སྙམ་པའི་
བདག་གི་ངོས་ནས། ཁ་གྲངས་འདི་ཙམ་པོའང་ཧ་ཅང་མང་ཐལ་པ་ཨེ་རེད་ཀྱི་སེམས་ཁྲལ་
བླ་ལྷག་གིས་ཆེ་ཞིང་།
ཕོ་ལོ་ཉེར་བདུན་གྱི་ན་ཚོད་ལས་མར་ལ་གཅལ་ཞིང་། སོ་སྐྱེས་སྐད་སྒྲའི་བརྡབ་
186



ངས་རྩོམ་ཡིག་མང་པོ་མི་འབྲི་དོན།
གསིག་ནས་ཚུར་ལ་གཅལ་ཏེ། རྟུལ་ཕོད་ཀྱིས་བོད་ཁམས་ཧྲིལ་པོ་བསྒུལ་བསྒུལ་འདྲ་བྱས་
ཚུལ་ལ་ཡང་བསྐྱར་ཆ་འཇོག་ཅིག་བྱས་ཚེ།
རང་གིས་ཀྱང་ད་ནི་འཕུར་ཚོད་ཅིག་བཟུང་ནས་སྒ་སྲབ་མེད་གསུམ་ལ་ངལ་གསོ་
ཙམ་བྱུང་ནའང་དགའ་ཨང་སྙམ་བྱུང་ལ། དགེ་ཆོས་མཆོག་དགུང་གྲངས་བཞི་བཅུ་ཙམ་
ནས་གསར་རྩོམ་ལ་ཞུགས་པར་ཡང་རྒྱུ་མཚན་ཆེ་ཙམ་འདུག་གི་སྙམ་ཐལ།
དེ་སོགས་ལ་བསམ་བློ་ནན་ནན་གྱིས་བསྐོར་ཚེ། ཅིས་ཀྱང་རྟ་ཁ་བསྒགས་ནས་སྡོད་
ཙམ་བྱེད་པ་འདི་ནི། མ་གཞི་ནས་དགོས་ངེས་རིགས་ཤིག་དང་མཁོ་ངེས་རིགས་ཤིག་ཡིན་
པར་མ་ཟད། བོད་ཀྱི་རྩོམ་པ་པོ་རྣམས་ཀྱི་ཁྲལ་འགྲོ་སླ་བཅོས་དང་ཆུ་སྣ་གར་འཁྲིད་ལ་
ཏོག་ཙམ་རྒྱང་གཡོལ་བྱེད་པའི་ཐབས་དམ་པ་ཞིག་ཀྱང་ལོས་རེད་བསམ་ཡོད།
ཤོག་ལྷེ་གཅིག་ཀྱང་བྲིས་མ་མྱོང་བའི་ཤཱཀ་ཐུབ་རྒན་པོ་རླབས་ཆེན་གྱི་བསམ་བློ་པར་
བགྲངས་རུང་བ་དང་། སོ་ཁི་ར་ཐེ་ལགས་ངག་ཐོག་གཏམ་བཤད་ཙམ་གྱིས་ཟླ་མེད་ཀྱི་
ཤེས་ཡོན་པར་བཀུར་འོས་པ་དང་། འཛམ་གླིང་འདིར་ཡི་གེ་མི་ཤེས་པའི་མཁས་དབང་
ཆེན་པོ་དང་། བརྩམས་ཆོས་མེད་པའི་རིག་པའི་རྒྱལ་པོ། ཚིག་དུམ་གཅིག་གིས་འཁོར་
བསྒྱུར་གྱི་མངའ་ཁྲིར་དབང་བསྒྱུར་བ་ལ་སོགས་པའི་མི་བོ་ཆེ་གྲངས་ཀྱིས་མི་ལོན་པས་ན།
རྩོམ་རིག་བརྩམས་ཆོས་ཀྱི་ལྗིད་ཚད་ནི་གྲངས་དང་བམ་དང་མཐུག་དང་བོངས་ཀྱིས་ཐག་
ཆོད་པ་ཞིག་ག་ལ་ཡིན་ཨང་།
དེ་མིན། མགོ་ལོག་གི་སྔགས་བན་ཚོ་བཞིན་དུ་བརྩམས་ཆོས་པོད་གྲངས་སྟོང་ཕྲག་
ལས་བརྒལ་ཅེས་ཟེར་ཡང་། གྲགས་ཁྱབ་གོ་རའི་མཐའ་ལྟག་ལའང་མ་ཐོན་པ་ཞིག་ཡིན་
187



སོ་སྐྱེས་སྐད་སྒྲ།
དུས། ཚིག་གི་སོག་མ་སྤུངས་ནས་མི་ཚེ་སྟོང་ཟད་བཏང་བ་ལ་བློ་འགྱོད་ལོས་སྐྱེ་ཡི།
དེར་བལྟས་ན། སོས་བདེ་བག་ཕེབས་ཀྱི་གཉིད་ཐུན་གཅིག་བླངས་ནའང་སྐྱིད་ཀྱི་རྩེ་
རབ་མ་ཡིན་ནམ། ཨལ་སྟོང་བརྒྱབ་ནས་ཇ་ཞིམ་འཐུང་ནའང་མི་ཚེའི་རོལ་མྱོང་ལོས་རེད་
དམ།
ཡིན་ནའང་། སོ་སྐྱེས་སྐད་སྒྲ་སོགས་ནས་ཡར་སྔོན་སྤེལ་ཟིན་པ་དག་ནི་བག་ཙམ་
གཟབ་ནན་གྱིས་བརྩམས་པ་དག་ཡིན་ཁུལ་དང་། མང་ཉུང་སོགས་གང་ཅིའི་ཐད་གཞན་
དག་གི་གསེར་ལས་དཀོན་པའི་དུས་ཚོད་ལ་གོད་ཆག་མང་པོ་མི་སྟེར་ཁུལ་ཡིན་པས་ན།
འོད་དཀར་དྲ་བའི་འགན་འཛིན་པ་རྣམས་ཀྱི་ལྷག་བསམ་རྣམ་དག་ལ་དྲིན་བཟོ་ཙམ་བྱ་
ཆེད་དུ། དེ་དག་ལས་འཕགས་ཤོས་སྐོར་ཞིག་འདི་གར་ཕྱོགས་བསྡུས་བྱེད་སྙིང་འདོད་
ཅིང་། དེའི་ཁར་མཚམས་དང་མཚམས་ལ་རྩོམ་གསར་རེ་གཉིས་ཤིག་འཇོག་ཀྱང་ཅི་
ཆའོ། །
མཇུག་མཐར། སྔོན་ཆད་མང་པོ་བཤད་མྱོང་བ་ཞིག་ད་དུང་ཡང་མང་པོ་བཤད་
བསམ་པའི་སྐད་ཆ་ནི་འདི་ལྟ་སྟེ། ངས་ནི་དམ་པ་གུས་ཞབས་ཅན་ཚོ་བཞིན་རང་རང་གི་
སྐད་ཆ་ནི་སྤྱོད་ཐེངས་གཅིག་ཅན་གྱི་ཤོག་ཕོར་ལའང་མི་དོའོ་ཅེས་པའི་ཁེངས་སྐྱུང་ཡེ་མི་
བྱེད་དེ། ཕྲན་གྱིས་ཅི་སྨྲས་ཐམས་ཅད་པོར་ནམ་ཞར་ཡང་ཤེས་ལྡན་རྣམས་ཀྱིས་དགག་
སྒྲུབ་ཀྱི་གྲི་སོ་ནན་ཏུ་བརྡར་ཏེ་ལེགས་ཉེས་ཀྱི་སྤུ་རིས་རྨང་ནས་འབྱེད་པར་ཧ་ཅང་འཐད་
མོས་ཡོད་ཀྱང་། གཏམ་འདོད་ཚ་པོས་སྐད་སྙིགས་མང་པོ་ནར་མར་སྤུངས་སོང་སྙམ་པ་
གུས་པོའི་ཀླད་པའི་རྒྱ་ལའང་དྲན་མྱོང་མེད།
188 -



ངས་རྩོམ་ཡིག་མང་པོ་མི་འབྲི་དོན།
དེ་བས། བདག་གི་ཟིན་བྲིས་འདི་ནི་རང་འདྲའི་ན་མཉམ་མགོ་བདེ་སྐོར་ཞིག་ལ་
མཚོན་ན་ཕ་ཡུལ་གྱི་ལྕི་བའི་ཤ་ཁང་ཞིག་དང་ཡང་མཚུངས་ཏེ། འཕྲལ་མར་བཟའ་བྱའི་
ཁྲག་རྒྱུ་དང་བྲང་རུས་ཚིལ་ཐེམ་ཅན་ཡོད་པར་མ་ཟད། དཔྱིད་ནག་དགུ་འདུས་མའི་
གཉེན་པོར་འགྲོ་བའི་གྲོད་པུ་དང་ཤ་ཁོག་སོགས་ཀྱང་འཁྱགས་རོམ་དུ་བརྡུངས་ནས་ཡོད་
པ་སྟེ། འོན་ཏང་སྨྱོ་བལྡད་ཧབ་འཐུང་བྱས་ནས་རུས་པས་མིད་ཐག་རྨས་པར་གྱུར་ཚེ་ང་ལ་
ལེ་ཁག་མ་དཀྲི་ཀྱེ། དེ་ནི་ཁྱོད་ཀྱི་མཆུ་སོ་དང་འཇུ་བྱེད་དབར་གྱི་གནད་དོན་གཞན་ཞིག་
རེད་པས་སོ། །
2009.58
189



སོ་སྐྱེས་སྐད་སྒྲ།
མཐེབ་ཐུག་དཀར་ཡོལ་གང་གིས་མི་གཞི་བརླགས་སོང་བའི་ཁོ་བོ།
དོན་དམ་གྱི་འོད་སྣང་ལ་མུན་ནག་གི་དུས་སྐབས་ཡེ་ནས་མེད་པ་མ་ཡིན་ཏེ། དུས་གཏན་ཏུ་
མུན་ནག་གིས་ཁྱོན་ནས་བསྣུབས་མི་སྲིད་པའོ། །དོན་དམ་གྱི་དཔའ་བོ་ལ་ཐ་ཤལ་གྱི་བསམ་སྤྱོད་ཡེ་
ནས་མེད་པ་མ་ཡིན་ཏེ། དུས་གཏན་ཏུ་ཐ་ཤལ་གྱི་བསམ་སྤྱོད་ཀྱི་དབང་དུ་མི་འགྲོ་བའོ། །
—(ཧྥ་རན་སི] ལོ་མན ལོ་ལན།
ནུབ་བྱང་མི་རིགས་སློབ་གྲྭ་ན་ཡོད་པའི། ཕ་ཡུལ་གྱི་གསར་བུ་ཞིག་ལ་ཕྲན་གྱིས་ཟླ་
བ་འགར་མཐེབ་ཐུག་ཞག་ཁུ་ཅན་བླུད་རྒྱུ་བརྗེད་པས་ཁྱོན་ནས་མ་འགྲིག་སོང་སྟེ། ཁོང་
གིས་ཏག་ཏག་བར་སྐབས་འདིར་གཏད་དེ་ཁོ་བོར་ལེ་འཁང་དང་བཅས་མི་གཞི་དང་མི་
གཤིས་ཀྱི་ངོས་ཐད་ནས་དོགས་སློང་རྣོན་པོ་བྱེད་ཀྱིན་པ་སྐད་དོ། །དོན་དག་ནི་མི་ལོ་བཅུ་
ཕྲག་ཡར་སྔོན་གྱི་གནའ་ཤིའི་ཐོད་སྐམ་རྙིང་པ་ཞིག་ཡིན་ཟེར་ཏེ། ཉིད་ཀྱིས་ལོ་ཟླ་འདི་
འདྲ་མང་པོ་ཞིག་གི་ཡུན་ལ་བདག་གི་གམ་ནས་ཤ་རྩིབ་ཚོན་
ཤ་རྩིབ་ཚོན་པོ་དང་འོ་སྤྲི་མངར་མོ་བཞེས་
དུས་ནི་དོན་དག་དེ་རང་ཡེ་ནས་བརྗེད་སོང་བ་ཡིན་ལས་ཆེ་ལ། ཐ་ན་ལོ་ངོ་གཅིག་ཙམ་
གྱི་སྔོན་ལ་མཆོག་གིས་ཕྲན་གྱི་རྩོམ་ཧྲུལ(ཤོབ་ཕུང་བརྒྱད་ཁྲི་བཞི་སྟོང་སོགས་ལ་མཇུག་
སྒྲོ་ནར་མོ་སྤྲད་དེ་བོད་སྐད་ཡིག་ཟིན་བྲིས་སོགས་སུ་གནམ་ལ་འཇོག་སྐབས་ཀྱང་གནད་
འགག་དེ་ག་རྩ་བ་ནས་ཡིད་དུ་མ་དྲན་ཚོད་རེད། འོན་ཀྱང་། ཤག་ཤག་གུས་པོ་ཁྱིམ་ཚང་
གི་གཏིང་དུ་ལྷུང་ཞིང་འཁོར་བ་ཡི་སྤར་དུ་ཚུད་པའི་དེ་རིང་ནི།(ང་དང་མ་བླ་རྫུན་ཡིན་
190



མཐེབ་ཐུག་དཀར་ཡོལ་གང་གིས་མི་གཞི་བརླགས་སོང་བའི་ཁོ་བོ།
དུས》བཞིན་དུ་ཉིད་ལ་དུས་ལྟར་དུ་ནོར་ལུག་གི་ནང་ཁྲོལ་དང་མངར་སིལ་གྱི་སྐོམ་ཆུ་
སོགས་བལྡད་རྒྱུ་མེད་དྲགས་པས་ལོས་ཡིན་ཏེ། མཆོག་གི་ཐུགས་རྒྱུད་ལ་གློ་བུར་དུ་དཔྱོད་
ཤེས་ཀྱི་མེ་སྟག་འཚུབ་ཅིང་རྒྱུ་འབྲས་ཀྱི་སྐྱ་མདའ་གསལ་བྱུང་བ་ནི་བག་ཙམ་མཚར་པོ་
འདུག་ལ། སྐད་ཅིག་ཉིད་ལ་གླིང་གེ་སར་རྒྱལ་པོ་མུན་ཆུ་ལས་ཐར་བ་ཇི་བཞིན། རྨ་ཡུལ་
སྟག་ཐང་ཕྲ་མོ་ནས་བཟུང་སྟེ་ཨ་མ་འགག་བཟའི་སྐྲ་ལོ་ཡི་དབར་དུ་དང་། ཨ་རོགས་སེང་
ལྕམ་འབྲུག་མོ་ནས་བཟུང་སྟེ་འདོ་བ་རྐྱང་རྒོད་ཕེར་བོ་ཡི་དབར་སོགས་སུ་ཅི་ཡང་ཐོགས་
རྡུགས་མེད་པར་མཁྱེན་བྱུང་བ་ནི་དེ་ལས་ཀྱང་ཤིན་ཏུ་མཚར་པོ་འདུག་ཨང་། ཟླ་བ་
འགའི་ཡར་སྔོན་འདིར་མཆོག་ཉིད་འབྲོག་པ་ཚོའི་སྐད་ལྟར་བཤད་ན་གཤེད་ཀྱིས་བཟུང་
བའམ་བདུད་ཀྱིས་བརླམས་པ་ཇི་བཞིན་དུ། ལག་གཡས་པའི་ནང་ལ་མི་གཞི་ཞེས་པའི་ཐོ་
རྒན་ཞིག་བཟུང་ཞིང་ལག་གཡོན་པའི་ནང་ལ་མི་གཤིས་ཞེས་པའི་གྲི་རིང་ཞིག་བསྣམས་
ཏེ། ཨ་ལགས་ཚོ་དང་དཔུང་པ་བསྡོངས་ཏེ་ཕ་ཡུལ་གྱི་མང་ཚོགས་རྣམས་ལ་གནའ་ཤི་ད་
དྲན་བྱེད་དགོས་པའི་འབོད་སྐུལ་དྲག་པོ་གནང་གི་ཡོད་ཚོད་ལ། དྲ་ཐོག་དང་ཁེའུ་ཚོགས་
བཅས་སུ་མི་ངོ་ཟིན་ཟིན་དང་མི་སྐད་གོ་གོ་ཚང་མར་སེང་རྡོར་ལ་གནའ་གནའ་ཞིག་ལ་
གནད་དོན་ཞིག་ཡོད་པ་རེད་ཅེས་ཁ་ལྕེ་སྐམ་རག་དབར་དུ་དང་དང་ག་ཚ་རག་དབར་དུ་
བརྗོད་གྱིན་ཡོད་པ་ནི། གང་ལྟར་དཔྱད་ནའང་ཨ་མཚར་མཚར་དགུའི་བཅུ་གཉིས་པར་
མ་བཞག་ཐུ་མེད་དུ་སོང་འདུག་པས། མཐེབ་ཐུག་དཀར་ཡོལ་གང་གིས་མི་གཞི་བརླགས་
སོང་བའི་བདག་གིས་ཉིད་ལ་གོ་ཐོབ་འདིའི་ཐད་ནས་བཀྲ་ཤིས་བདེ་ལགས་ཞུ་བཞིན་ཡོད་
དོ། །
- 191



སོ་སྐྱེས་སྐད་སྒྲ།
སྨྲས་པ། སོ་སོའི་ཆུང་མའི་ཐུ་སྣེ་བསྒུལ་མཁན་སོལ་བ་ནག་པོ་ནག་རྐྱང་ཡིན། །
སོ་སོའི་དགའ་མའི་དོར་ཆབ་བཀྲོལ་མཁན་ཝ་འདྲེ་གདུག་པ་གདུག་རྐྱང་ཡིན། །རང་
གི་ངོ་ལ་སྤོ་མཁན་ཚང་མར་མི་གཞི་མེད་ཅེས་འཕྱ་བ་ཡི། །ཡུལ་གྱི་ལོ་གཞོན་མགོ་བདེ་
ཁྱོད་ཚོས་འཆི་རུ་མི་འཇུག་ཁོ་ཐག་རེད། །དུས་བཅད་བཞིན་དུ་ལྟོགས་ཟས་བླུད་ན་མི་
གཤིས་བཀན་པའི་ཆ་འཇོག་བྱེད། །ཤ་དང་ཚོད་མའི་རྫོངས་པ་མེད་ན་མི་གཞི་ཤོར་བའི་
སྡོམ་ཚིག་འགོད། །རང་གི་གྲིབ་མ་འཁོར་དང་བཅས་པར་མཇིང་པ་སྦོམ་ཞེས་སྤུར་བ་
ཡི། །ཡུལ་གྱི་ལོ་གཞོན་མགོ་བདེ་ཁྱོད་ཚོས་འཆི་རུ་མི་འཇུག་ཁོ་ཐག་རེད། །བློ་གྲོས་ཚང་
གིས་གཏོང་མི་བྲ་བར་སེར་སྣ་ཆེ་ཞེས་བརྙས་པར་བྱེད། །དགེ་ལེགས་རང་གིས་བཀོལ་
དུ་ཕངས་པར་གྲོན་ཆུང་ཡིན་ཞེས་འུར་བར་དགའ། །བརྡ་ཡི་སྙན་ཚ་བརྗེས་པ་ཙམ་གྱིས་
ལེགས་དང་ཉེས་སུ་སྨྲ་བ་ཡི། །ཡུལ་གྱི་ལོ་གཞོན་མགོ་བདེ་ཁྱོད་ཚོས་འཆི་རུ་མི་འཇུག་ཁོ་
ཐག་རེད། །ཅལ་གྱིས་བྲོས་པའི་རི་བོང་འདི་དག་ཞེན་པ་ཁྲེལ་བའི་གཞི་རྩ་ཡིན། །ཅལ་
གྱིས་ཞེད་པའི་ཝ་མོ་འདི་དག་སྣང་བ་ཁྲོ་བའི་མདོ་དོན་ཡིན། །ཅལ་སྒྲ་ཙམ་གྱིས་སྐྱེ་བོ་
གཞན་ལ་མི་གཞིའི་ཞྭ་ཆེན་གཡོགས་པ་ཡི། །ཡུལ་གྱི་ལོ་གཞོན་མགོ་བདེ་ཁྱོད་ཚོས་འཆི་
རུ་མི་འཇུག་ཁོ་ཐག་རེད། །ཆོས་གོས་གྱོན་པའི་སྤྱང་ཀི་རེད་ཅེས་མི་གཤིས་ཁྱད་གསོད་
བྱེད་ཚུལ་ལ། །སྒོར་རྫུན་བཟོ་བའི་ཡ་བོ་རེད་ཅེས་མི་གཞི་རྡོག་བརྫིས་གཏོང་ཚུལ་ལ། །
ཡུལ་གྱི་ལོ་གཞོན་མགོ་བདེ་འདི་ཚོས་ལད་སྤྱོང་བྱས་པ་ཨེ་མི་དམན། །ད་ནི་ལྕེ་ཆུང་འགུལ་
ཤེས་ཙམ་གྱིས་མི་གཞིའི་ཨོང་དོ་དབྱུགས་རྐྱང་བྱེད། །འོན་ཀྱང་སོ་སྐྱེས་གཤིས་ཀ་ཞེས་པ་
ཁ་ལ་ལེན་སྟངས་བདེ་ནའང་། །དེ་ཡིས་ཅི་སྟོན་གང་མཚོན་སོགས་ནི་ནུབ་ལུགས་བརྒྱ་
=192



མཐེབ་ཐུག་དཀར་ཡོལ་གང་གིས་མི་གཞི་བརླགས་སོང་བའི་ཁོབ།
དང་ཤར་ལུགས་སྟོང་། །ཁྱོད་ཚོས་འདོད་འདོད་མོས་མོས་ལྟར་དུ་ཁ་སྣ་གཉིས་སུ་སྦྱོར་བ་
འདིར། །ཚད་ལྡན་གཞུང་གིས་འགྲེལ་ཚོད་མེད་ལ་ཐོས་པ་ཅན་དག་གད་མོ་དགོད། །བག་
ཆགས་ངོས་ཀྱི་མི་གཞི་ཞེས་པ་བརྡ་ཡིས་མཚོན་དང་མ་མཚོན་ཙམ། །འདུ་ཤེས་གཏིང་གི་
མི་གཤིས་ཞེས་པ་དཔེ་ཡིས་སྟོན་དང་མི་སྟོན་ཙམ། །ཟབ་ལ་ཕྲ་བའི་བརྡ་ཆད་འདི་དག་
མཁས་པས་ཀྱང་ནི་འགྲེལ་དཀའ་ན། །ཕྱོགས་ཀྱི་ལོ་གཞོན་མགོ་བདེ་ཁྱོད་ཚོས་འཆུམས་
པ་ལྟ་ཞོག་གོ་བ་མེད། །དགའ་སྡུག་གཉི་ཀས་དེད་དེ་འགྲོ་བ་མི་གཞི་ཡིན་ཞེས་ཟེར་སྲོལ་
ཡོད། །བདེ་སྡུག་གཉི་ཀས་འཚོ་སྟེ་འོང་བ་མི་གཤིས་ཡིན་ཞེས་འགྲེལ་སྲོལ་ཡོད། །ཐོབ་
ཤོར་གཉི་ཀས་སྦྲེལ་ཏེ་བཞུད་པའང་མི་ཡི་གཤིས་དང་གཞི་རྩ་སྟེ། །འདི་ནས་བལྟས་ན་
ཁྱོད་ཚོས་བཤད་པའི་རྨི་གཏམ་དེ་དག་གང་ལ་འཇོག །དགག་སྒྲུབ་གཉིས་ཀྱི་སེམས་བྱུང་
ཡོད་པ་འགྲོ་བ་མི་ལ་སྤྱི་མཐུན་ཡིན། །དགྲ་གཉེན་གཉིས་ཀྱི་རིས་ཁྱད་ལྡན་པ་སྲོག་ལྡན་
ཕལ་ལ་ལྷན་སྐྱེས་ཡིན། །དྲང་ལྡོག་གཉི་ཀའི་ས་མཚམས་འབྱེད་ལ་དུས་ཀྱི་ར་སྤྲོད་དགོས་
པས་ན། །ཁྱོད་ཚོས་ལབ་པའི་ཡ་ལ་སོ་དེས་གོ་ཞིག་ཆོད་ཀྱིན་ཨེ་ཡོད་དམ། །ཕ་དང་མ་ལ་
བཀུར་བསྟི་ཡོད་པ་བོད་ཕྲུག་རང་གི་རྩ་དོན་ཡིན། །ཆེ་དང་གཉན་ལ་ངོ་དགའ་མེད་པ་
འཁྱམས་པོ་བདག་གི་རང་བཞིན་ཡིན། །གཤེ་བར་གཤེ་ལན་དུས་སུ་སྤྲོད་པ་ཨ་ཕོ་རང་གི་
འཐད་ཕྱོགས་ཏེ། །དེས་ན་ཁྱོད་ཚོའི་ཐོ་ཆུང་དེ་ཡིས་ཁོ་བོའི་སྟེང་གི་ཅི་ཞིག་གཅོག །སྐྱེ་
བོ་རེ་ལ་མི་ཁ་རེ་སྟེ་དེ་ཉིད་མེད་ན་ཁྱི་རོ་རེད། །སྐྱོན་ཟད་ལྷ་བུ་སྲིད་ན་མེད་པ་འབྱུང་བ་
གཤིས་ཀྱི་ཆོས་ཉིད་གཅིག །གནའ་ཤིའི་ཐོད་སྐམ་ཅི་ཙམ་མང་ཡང་དུར་ཁྲོད་བདག་ལ་མི་
སྐྱོན་ཏེ། །འདྲ་པོ་འདྲ་པོ་བསྡུར་ཏེ་སོང་ན་གེ་སར་ལས་ནི་ཀླུ་བཙན་བརྗིད། །ཨ་མ་ལགས་
—193-



ཀྱིས་མི་གཞི་མེད་ཅེས་སྤྲོད་ཚིག་དུམ་གཅིག་མ་གསུང་གདའ། །ཆུང་མ་ཉིད་ཀྱིས་མི་གཤིས་
མེད་ཅེས་ཁྲེལ་གཏམ་ལན་གཅིག་མ་བརྗོད་བྱུང་། །གོ་ཁའི་ནང་དུ་དགོད་སྒྲ་ཡོད་ལ་མལ་
སའི་ནང་དུ་སྙིང་གཏམ་ཡོད། །འདི་ནི་ཁོ་བོས་མི་གཞིའི་ཕྱོགས་ནས་ཤུགས་རིང་མི་ལེན་
རྒྱུ་མཚན་ཡིན། །རང་གི་ཚོད་ཀྱིས་མི་རིགས་འདི་ལ་དྲང་གཏམ་འབའ་ཞིག་བརྗོད་ཀྱིན་
ཡོད། །རང་གི་ཚོད་ཀྱིས་ཀློག་མཁན་དག་ལ་གནས་ལུགས་རྐྱང་ཞིག་ལབ་ཀྱིན་ཡོད། །
བོད་དང་བོད་ཀྱི་མི་རབས་འདི་ལ་ཁོ་བོ་བག་ཙམ་དག་པ་སྟེ། །འདི་ནི་བདག་གིས་མི་
གཞིའི་ཐད་ནས་ཁས་ལེན་མི་སྟེར་དོན་པོ་ཡིན། །ཟ་རོགས་འགའ་ཞིག་རྒྱང་དུ་བྱེར་བས་
ཁོ་བོར་གྱོང་ཁ་ཅི་ཞིག་རག །འཐུང་རོགས་རེ་གཉིས་ཉུང་དུ་ཕྱིན་པས་བདག་ལ་རྒུད་པ་
ཅི་ཞིག་འབྱུང་། །བྲང་མགོ་བཙོས་ན་གྲི་ཆུང་འཛིན་མཁན་མ་བོས་ནའང་འདུ་བ་སྟེ། །ད་
ལྟ་ད་དུང་སེང་རྡོར་འབོད་པ་མི་ཚོགས་ནང་ན་ཁོམ་གྱིན་མེད། །
20I0126
19



ལེའུ་དྲུག་པ། སྐབས་དོན་བཅར་འདྲི།



《རྟུལ་ཕོད》ཀྱི་ཐད་ནས་དྲ་བའི་གསར་འགོད་པར་ལན་བཏབ་པ།
《རྟུལ་ཕོད》ཀྱི་ཐད་ནས་དྲ་བའི་གསར་འགོད་པར་ལན་བཏབ་པ།
དྲ་བའི་སྒང་གི་བཅར་འདྲི་དང་ལན་འདེབས།
གསར་འགོད་པ། ཁྱེད་ཀྱི་ལོ་རྒྱུས་མདོར་བསྡུས་ཤིག་རྗོད་རོགས།
སེང་རྡོར། རང་གི་མིང་ལ་སེང་རྡོར་འབོད་ཀྱིན་ཡོད། ལོ་དགུ་ཙམ་ནས་སངས་རྒྱས་
ཆོས་ལུགས་ལ་སྦྱངས་ཁུལ་བྱས་ཏེ་འོངས། སོ་སོར་ནུས་པ་བག་ཙམ་ཡོད་པ་ནི་བོད་སྐད་
ཅུང་དག་མོ་ཞིག་ཤོད་ཐུབ་པ་དང་། སྐད་ཆ་འགའ་རེ་ལྷུ་བསྒྲིགས་ནས་རྩོམ་ཡིན་ཟེར་བ་
རེ་ཡང་སྦྱོར་ཁུལ་བྱེད་ཐུབ་པ་འདི་ཙམ་རེད་ཨང་། དེ་བས། ཆ་ཚང་ཡིན་མིན་ཅི་རིགས་
དང་། དོན་ལ་གནས་མིན་ཅི་རིགས། ཞིབ་ཚགས་ལྡན་མིན་ཅི་རིགས་ཀྱི་རྩོམ་ཐུང་སྐོར་
ཞིག་དེབ་ཏུ་བཅོས་ནས་སྤྱི་ཚོགས་སྟེང་བཀྲམ་ཟིན་པ་ཡིན་ཞིང་། དེ་ལ་བྱིས་རྩོམ་ལྟ་བུའི་
དེབ་ཆུང་འགའ་ཞིག་ཡོད་པ་ལས་གཞན། སོ་སོའི་ངོས་ཐད་ནས་ནི་རྩོམ་ཡིག་འབྲི་སྤྱོང་
གི་ཚོད་ལྟ་ཅུང་ལེགས་ཤོས་སུ་སྙམ་ཡོད་པའི་གྲུ་ཟུར་གྱི་གསལ་སྒྲིབ》དང(རྟུལ་ཕོད་
སོགས་ཡོད་པ་ཡིན་ནོ། །
གསར་འགོད་པ། མི་ལ་ཤས་ཀྱིས་ནང་ཆོས་དུག་ལ་ངོས་འཛིན་བྱེད་ཀྱིན་འདུག ཁྱེད་ཀྱིས་ནང་
ཆོས་འདི་ག་འདྲ་ཞིག་ལ་ངོས་འཛིན་བྱེད་ཀྱི་ཡོད།
སེང་རྡོར། དྲི་བ་འདི་ཅུང་འགངས་ཆེན་རེད་དེ། ཆོས་ལུགས་ཟེར་བ་འདིར་ཧྲིལ་གྱིས་
སམ་ངོ་བོའི་ཆ་ནས་གཞིགས་ཚེ་མར་ཁེ་སི་སོགས་ཀྱི་སྡོམ་ཚིག་དེ་འདྲ་ཡང་ཐོན་ངེས་རེད་
-197



ཀྱང་། འོན་ཏེ། འཕྲེད་ཐུར་གཉིས་ཆ་ནས་ཆོས་ལུགས་ཐམས་ཅད་རིག་གནས་ཤིག་གི་ཚད་
དུ་བཞག་སྟེ། བླངས་དོར་བྱ་ཆོག་པ་དང་འཕྲི་སྣོན་བྱ་ཆོག་པ་དང་དགག་གཞག་བྱ་ཆོག་
པ་ཞིག་ལ་བརྩི་བ་ཡིན་ཚེ། དུས་ཇི་སྲིད་བར་དུ་ཆོས་ལུགས་ལའང་ཆོས་ལུགས་ཀྱི་རིན་
ཐང་དང་ཁྱད་ཆོས་ལོས་ཡོད་སྙམ་པ་འདུག དེའི་གནད་ཀྱང་། ཆོས་ལུགས་གང་ཡིན་ཡང་
སྐྱེ་བོ་ཐུན་མོང་གིས་བརྩམས་ཤིང་བསྐྲུན་པར་བྱས་པ་ཞིག་ལས་སྟོན་པ་ཞེས་པའི་སློབ་
དཔོན་གཅིག་ཙམ་ལ་བདག་པ་ཞིག་ཁྱོན་ནས་མ་ཡིན་པས་སོ། །འོ་སྐོལ་གྱི་སངས་རྒྱས་
ཆོས་ལུགས་ལ་མཚོན་ན་ཡང་། དེའི་སྲོལ་ཙམ་བཏོད་པ་པོ་རྒྱལ་བུ་དོན་གྲུབ་ཡིན་པར་
ཁས་འཆེ་བྱས་ཀྱང་མི་སྐྱོན་མོད། （ཆོས་ཀྱི་ཕུང་བོ་བརྒྱད་ཁྲི་སྟོང་སོགས་སྟོན་པ་གཅིག་
གི་བཀའ་ཡིན་ཚུལ་དང་དེ་ལས་གསར་པ་ཞིག་གང་ནའང་མེད་ཚུལ་སོགས་འཆད་འོངས་
དུས། གཏན་ཚིགས་ཡང་དག་གིས་ཁྱོན་ནས་འགྲེལ་ས་མི་འགྲོ་བ་ཕར་ཞོག་དང་། མིའི་
ལུགས་མཐུན་གྱི་འཚོ་བའི་ཆོས་ཉིད་དང་ཡང་རྒྱབ་གཏོད་དུ་འགྱུར་ཞིང་དེ་དང་ཆབས་
ཅིག་ཡ་མ་བརླའི་ཀུན་སྤྱོད་ལྟ་བ་དང་། ཡ་མ་བརླའི་མི་གཤིས་སེམས་ཁམས་དང་། ཡ་
མ་བརླའི་ཚད་འདས་བཅས་ཁྲིམས་ལ་སོགས་པ་ཐོན་ཞིང་འཕེལ་བར་འགྱུར་ཏེ། (ཁོ་
བོས་བྲིས་པའི་དྲི་མེད་ཀུན་ལྡན་གཏན་ལ་ཕབ་པ》དང(མི་ལ་རས་པའི་ཕྱི་དུམ）དང(ལྷ་
ཞལ་མཇལ་བའི་ལོ་རྒྱུས》དང《གནང་བཀག》སོགས་ལ་བལྟ་བར་འཚལ)མཇུག་འབྲས་
ནི་སྲིད་ཀྱི་དཀར་ཡོལ་གཅོག་བྱེད་ཅིག་དང་འབྱོར་བའི་ཕུག་ཀ་རྫོགས་བྱེད་ཅིག་ཆགས་
འགྲོ་བ་མ་གསུངས་དང་། ད་དུང་སྟབས་ཉེས་ན། ཆེ་གྲགས་དཔལ་གསུམ་གྱི་རི་མོ་བསུབ་
པར་བྱེད་ཅིང་བྲན་ལྗང་གཡོག་གསུམ་གྱི་ཤིག་སྲོ་ཁ་དར་བར་བྱེད་པའང་ཐག་གིས་ཆོད་
198



《རྟུལ་ཕོད》ཀྱི་ཐད་ནས་དྲ་བའི་གསར་འགོད་པར་ལན་བཏབ་པ།
དེ། དེ་ལ་སྒྲུབ་བྱེད་གཞན་པ་ཅི་ཡང་མི་དགོས་ཏེ། བོད་རང་གི་ལོ་རྒྱུས་ཀྱི་དར་རྒུད་དང་
ཆོས་ལུགས་ཀྱི་དར་རྒུད་གཉི་ཀ་བསྡུར་ཙམ་བྱས་པས་ཀྱང་ཧ་གོ་གི་རེད་འདུག འདི་ལྟར་
དུ་གཏམ་དུས་མི་སྐོར་ཞིག་གིས་ནི་རྒྱལ་ཁབ་ག་གེ་མོར་སངས་རྒྱས་ཆོས་ལུགས་དར་བ་
ཡོད་ཀྱང་སྟོབས་འབྱོར་རབ་ཏུ་འཕེལ་འདུག་སོགས་འཛེར་བར་བྱེད་མོད། དེ་ནི་ཡུལ་
དུས་གནས་གསུམ་གྱི་རིག་གནས་དང་རིག་གནས་དབར་གྱི་གཙོ་ཕལ་གྱི་ནུས་པ་ལོགས་
ཤིག་ཡིན་སོང་བས། སོ་སོས་ག་ལེར་སྦྱངས་ཏེ་རིག་པ་བོགས་ཐོན་པར་བྱ་བ་ལས། ཁོ་
བོས་བཅར་འདྲིའི་ཚིག་དུམ་འགའ་ཞིག་ལས་ཅི་ལྟར་གསལ་པོར་སྨྲའམ། གང་ལྟར་གནའ་
བོའི་མཁས་ཆེན་ལ་ལས་གསུངས་པ་བཞིན་དུ། ཚད་ངེས་ཅན་ཞིག་ནས་མིའི་རིགས་ཀྱི་
ཤེས་བྱ་ཡོངས་རྫོགས་ཆོས་ལུགས་སམ་ལྷ་སྒྲུང་ལས་སྐྱེས་ཤིང་ཁ་གྱེས་པ་ཡིན་ཅེས་པར་ཁོ་
བོ་བག་ཙམ་འཐད་མོད། འོན་ཀྱང་ཆོས་ལུགས་རང་ཉིད་ཀྱང་མིས་བསྐྲུན་ཞིང་མིས་སྤེལ་
བ་ཡིན་ཕྱིར། ཇི་སྲིད་མིའི་ཤེས་རབ་ལ་ཚད་ཡོད་པ་བཞིན་དུ་ཆོས་ལུགས་ཀྱིས་འགྲེལ་
བཤད་ལའང་ཚད་ཡོད་ཅིང་། ཆོས་ལུགས་ཤིག་བརྟན་ཅིང་གནས་ཐུབ་མིན་ཡང་མི་
རྣམས་ཀྱིས་ཆོས་ལུགས་དེ་རང་བསྙོར་ཞིང་སྐྱོང་བའི་ཚད་ལ་ཐུག་འདུག་སྟེ། གསལ་པོར་
བཤད་ན། ཆོས་ལུགས་གང་ཡིན་ཀྱང་དགག་སྒྲུབ་ཀྱིས་འཛིན་དགོས་ཤིང་དགག་སྒྲུབ་
ཀྱིས་སྤེལ་དགོས་པ་དེ་རེད་ལ། ལྷག་པར་དུ་ཆོས་ཉིད་དང་དུས་རབས་ཀྱིས་གཏན་ལ་ཕབ་
ཡོད་པའི་མིའི་དགོས་མཁོ་དང་འཕྲོད་ཅིང་རན་དགོས་པ་དེ་རེད། དེ་ལ་འདི་ལྟར་ཟེར་ན་
འགབ་སྟེ། ལྷ་མིའི་རྣམ་འདྲེན་ཆེན་པོ་ཅིག་ཅིག་ཅིག་སོགས་ཏེ་ཐ་སྙད་ཀྱིས་སྤྲོས་བརྗོད་
ཅི་ཙམ་བྱས་ཀྱང་སྟོན་པ་ཤཱཀྱ་ཐུབ་པ་སོགས་ཀྱང་སོ་སྐྱེས་ང་འདྲ་ཁྱོད་འདྲ་ཡིན་པ་ཐག་
199



སོ་སྐྱེས་སྐད་སྒྲ།
གིས་ཆོད་པ་དང་གཅིག འཇིག་རྟེན་འདིར་གཞར་ཡང་ཀུན་ཁྱབ་ཀྱི་ཚད་མའི་སྐྱེས་བུ་
དང་ཀུན་ཁྱབ་ཀྱི་ཚད་མའི་སྐད་ཆ་མེད་པ་དང་གཉིས། ཆོས་ལུགས་ཀྱི་བཀའ་པོད་ཡོངས་
རྫོགས་པོ་དུས་རབས་སོ་སོའི་སྐྱེས་བུ་ཤེས་རབ་ཅན་ཚོས་བརྩམས་ཤིང་གྲུབ་པར་བྱས་པ་
དང་གསུམ་བཅས་ཏེ། ཁོ་བོས(རྟུལ་ཕོད》སོགས་ལས་བསྟན་ཅིང་སྨྲ་བར་འདོད་པའང་
དེ་ཡིན་ལ། བདག་གིས་ཆོས་ལུགས་ཁག་ལ་བཟུང་བའི་རྣམ་འགྱུར་དྲང་ཞིང་རྙོག་སླད་
མིན་པའང་འདི་ལས་ཅི་ཞིག་ཡོད་དམ། དེ་བས། ཆོས་ལུགས་ཁག་གི་བཀའ་པོད་འདི་
དག་རང་རང་གི་སྟོན་པ་སྐུ་དངོས་ཀྱི་སྐད་ཆ་དང་དགོངས་པ་མ་ཡིན་པའི་ཆ་ནས《ཤོབ་
ཀྱི་ཕུང་བོ་བརྒྱད་ཁྲི་བཞི་སྟོང》སོགས་ཟེར་བ་མ་བཏོགས། རྒྱ་བོད་ལོ་པཎ་ཐམས་ཅད་
རྫུན་རྐྱལ་ཏག་ཏག་རེད་ཟེར་བའང་ག་ལ་ཡིན་ཨང་། འོན་ཀྱང་བོད་གཞིས་བྱེས་ཀྱི་སྨྱུག་
ཐོགས་པ་མང་ཞིག་གནད་འདི་ན་གོ་བ་ཆེན་པོ་ལོག་གིན་པས་བློ་ཕམ་བསྟུད་མར་སྐྱེས་
སུ་ཐལ། མདོར་བསྡུས་ན། ཆོས་ལུགས་ཆེན་པོ་གསུམ་མམ་བཅུ་སོགས་ཀྱང་ཚན་རིག་
དང་འདྲ་བར་འཇིག་རྟེན་ཁམས་ཞེས་པའི་འདྲི་རྟགས་ཆེན་པོ་འདིའི་དྲིས་ལན་མི་འདྲ་བ་
རེ་རེ་ཙམ་ཡིན་ལ། བརྟགས་པ་མཐའ་བཟུང་གིས་སྨྲས་ན། ཆོས་ལུགས་གང་ལའང་
རང་རང་གི་ཁྱད་ཆོས་ཕྲན་ཙམ་རེ་ཅིས་ཀྱང་ཡོད་ངེས་ཤིང་དེ་ནི་འཇིག་རྟེན་ཁམས་ཞེས་
པའི་འདྲི་རྟགས་ཆེན་པོ་འདིའི་དྲིས་ལན་ཡང་དག་ཏུ་འགྲོ་ལ་མི་འགྲོ་ཙམ་ཞིག་ཡིན་སོང་
འདུག ཆོས་ལུགས་མང་ཞིག་དར་ཞིང་སྲིད་དགོས་པའི་རྒྱུ་མཚན་ཡང་འདི་ཡིན་སྙམ་
ཞིང་། ཇི་སྲིད་འཇིག་རྟེན་ཁམས་ཀྱི་གསང་བ་ཐམས་ཅད་རྗེན་ཅར་དུ་མ་རྟོགས་པ་དེ་སྲིད་
ཆོས་ལུགས་ཁག་གི་ཤུལ་འཕྲོ་ཙམ་པོ་ཡང་ཚར་བར་མི་འགྱུར་ཞིང་། དེའི་དབར་དུ་མི་
- 200



《རྟུལ་ཕོད་ཀྱི་ཐད་ནས་དྲ་བའི་གསར་འགོད་པར་ལན་བཏབ་པ།
རྣམས་ལ་ཆོས་ལུགས་ཁག་ནི་མཁོ་ཞིང་དགོས་པའི་ཡི་གའང་བཟློག་ཐབས་མེད་པ་རེད་
ཨང་། དམིགས་བསལ་དུ་སངས་རྒྱས་ཆོས་ལུགས་ཀྱི་ཁྱད་ཆོས་སམ་རིན་ཐང་ནི་མཚན་
ཉིད་རིག་པའི་ཟབས་ཚད་ན་ཡོད་པར་འདོད་ཅིང་ཆོས་ལུགས་གཞན་དག་གི་ཁྱད་ཆོས་
ནི་མིའི་འཚོ་བ་དང་མཐུན་ཚབས་ཆེ་བའི་སྟེང་ན་ཨེ་ཡོད་པ་སྙམ་པ་ཞིག་འདུག དེས་
ན་བདག་གི་སངས་རྒྱས་ཆོས་ལུགས་ཐད་ཀྱི་དྲན་ཚུལ་གཙོ་བོ་གཅིག་ནིཤོབ་ཀྱི་ཕུང་བོ་
བརྒྱད་ཁྲི་བཞི་སྟོང》ཅེས་པར། སྟོན་པའི་དགོངས་པ་ཡིན་པའི་བཀའ་སོགས་མེད་པའི་
ཕན་དུ་སངས་རྒྱས་ཆོས་ལུགས་ལ་རིན་ཐང་ཏིལ་ཙམ་མེད་ཟེར་བའང་མིན་ཏེ། རྩོམ་རིག་
རིན་ཐང་དང་། སྒྱུ་རྩལ་རིན་ཐང་སོགས་ཚང་བའི་ཞར་ལ། ལན་རེར་སེམས་ངལ་གསོ་
བའི་ནུས་པ་ཞིག་ཀྱང་ཡོད་ལས་ཆེ་སྟེ། （སྤྱོད་འཇུག་ཆེན་མོ》ཚར་གཅིག་བཀླགས་པས་
ཀྱང་དགུན་དུས་ཀྱི་འོ་འཁྱག་ཁམ་གང་འཐུང་བ་ནང་བཞིན་ལུས་སེམས་གཉིས་ཀྱིས་
སིམ་ཚོར་མྱངས་མི་མཛད་པ་ཞིག་རྙེད་པ་ཁོ་བོ་རང་ལའང་རྒྱུས་ཆ་ཆེ། ཞེས་པ་དང་། དེ་
བཞིན་ཆོས་ལུགས་ཁག་སྤྱིའི་ཐད་ཀྱང་འདི་ལྟར་བཤད་ཡོད་དེ། ལར་ཆོས་ལུགས་གང་གི་
ནང་ནའང་གྲོང་ཁྱེར་པ་ཚོ་ཇ་ཁང་ལ་སྤྲོ་བ་ལྟ་བུའི་མི་བུའི་དགའ་ཕྱོགས་རིགས་ཤིག་ཡོད་
ཅིང་། དེ་ནི་ཞེན་བློ་འཆར་ཡན་གྱིས་མཇལ་རྒྱུ་ཙམ་ཞིག་མ་གཏོགས། ཟབ་མོ་རིག་པ་
སོགས་ཀྱིས་དཔྱད་དེ་གཏན་ལ་དབབ་སོང་ཟེར་བ་ཞིག་ཀུན་ཏུ་ཡོད་མི་སྲིད་པས་འཐུས།
ཆོས་སྲིད་ཟུང་འབྲེལ་བྱས་ན་ཤིན་ཏུ་ཤིན་ཏུ་མི་འགྲིག་ཅིང་། ཆོས་སྲིད་ཐ་དད་ཅེ་ན་ཡང་
བག་ཙམ་ཧ་གོ་གི་མ་རེད། ཡིན་ནའང་། རིག་གནས་ཀྱི་གོ་དོན་ངེས་པར་བྱས་ནས་ཆོས་
ལུགས་གང་ཡང་རིག་གནས་ཤིག་ཡིན་པར་ཁས་བླངས་ན་ད་གདོད་རྩོད་པ་ཞི་འགྲོ(ཚད་
— 201 -



སོ་སྐྱེས་སྐད་སྒྲ།
94
ངེས་ཅན་ཞིག་ནས)ཡི་རེད། སྤྱིར་རིག་གནས་ནི་མི་བུས་བསྐྲུན་ཅིང་མི་བུས་གཏོར། གང་
ཡང་མི་བུ་ནས་ལས་བརྩམས་པ་ཞིག་ཡིན་པས་དེ་ན་ཐམས་ཅད་མཁྱེན་པ་དང་ལྷ་ཆེན་
པོ་སོགས་ནམ་ཡང་གཞི་མི་གྲུབ་ལ། རིག་གནས་ཤིག་ཡིན་ཕྱིན་བཅོས་བསྒྱུར་གྱི་ལམ་ཁ་
མ་བརྒྱུད་པ་འགའ་ཡང་མེད་དོ། །ཅེས་པ་སོགས་ཀྱིས་ཧ་ཅང་ཁ་གསལ་པོས་རང་ལུགས་
འདྲ་པོ་སྨྲས་ཚར་ལ། འདི་ནི་ཁོ་བོས་ཆོས་ལུགས་ཁག་ལ་བཟུང་བའི་དྲང་ཕྱོགས་ཀྱི་རྣམ་
འགྱུར་ཞིག་དང་དྲང་ཕྱོགས་ཀྱི་ཁག་ཐེག་ཅིག་ཀྱང་ལོས་ཡིན་སྙམ་སྟེ་ཡོད།
གསར་འགོད་པ། ཁྱེད་ཀྱིས་ནང་བསྟན་ཆོས་ལུགས་འགོག་གིན་ཡོད་ན་དེ་འགོག་དགོས་པའི་
བསམ་བློ་ག་འདྲ་བྱས་ནས་འཁོར་སོང་།
སེང་རྡོར། དེ་ནི་མིའི་ལྷན་སྐྱེས་ཀྱི་ངོས་ཐད་ནས་དང་གངས་ཅན་པའི་འཚོ་གནས་ཀྱི་
ངོས་ཐད་ནས་ཏེ། དྲིས་ལན་ཕལ་ཆེར་གོང་ནས་བཏབ་བཞག་ཡོད་པ་འདྲ། སྟབས་བདེ་
བོར་བཤད་ན<རྟུལ་ཕོད》ཧྲིལ་པོ་ནི་སངས་རྒྱས་ཆོས་ལུགས་འགོག་དགོས་པའི་རྒྱུ་མཚན་
དང་ཚུལ་ཇི་ལྟ་བུས་འགོག་པ་དང་ཚད་གང་ཙམ་ཞིག་ཏུ་འགོག་འོས་ཚུལ་སོགས་ཀྱི་སྐྱ་
ཐིག་ལྟ་བུར་རློམ་ནས་ཡོད།
གསར་འགོད་པ། ཁྱེད་ཀྱིས་ནང་བསྟན་ཆོས་ལུགས་འགོག་པའི་རྩོམ་ཡིག་དེ་དག་སྤེལ་སྐབས་
ཁྱེད་ལ་སྤྱི་ཚོགས་ཁྲོད་འདྲ་མིན་མང་པོ་ཞིག་བཤད་བཞིན་འདུག་ལ། དེ་བཞིན་ཁྱེད་ཀྱི་ཟིན་བྲིས་ནང་
ཡ་ང་བའི་ཚིག་དེ་འདྲ་བེད་སྤྱོད་བྱེད་ཀྱིན་འདུག དེས་ན་འདི་དག་ལ་བསམ་བློ་ཇི་ལྟར་གཏོང་གི་ཡོད།
སེང་རྡོར། ད་ནི་གདོང་ག་གཞུ་བ་དང་བདེན་པའི་ཨུ་ཚུགས་འཛིན་པ་ལས་ཐབས་
གཞན་ཅི་ཞིག་ཡོད་དམ། དགེ་ཆོས་མཆོག་གི་སྐད་ཀྱིས་མཚོན་ན་འདི་ལྟ་སྟེ། དྲེགས་ལྡན་
202



<རྟུལ་ཕོད》ཀྱི་ཐད་ནས་དྲ་བའི་གསར་འགོད་པར་ལན་བཏབ་པ།
འུག་པ་ཁྲོས་པའི་ཧ་ཧ་དང་། །བླུན་པོ་ཕག་གིས་བརྙས་པའི་ཧུམ་སྒྲ་དང་། །བློ་ཆུང་བྱིས་པ་
དགོད་པའི་སྣ་གཉེར་ལ། །འཇིགས་པའི་ཡ་ང་བདག་ལ་ཡོད་མ་ཡིན། ། ཞེས་པ་དེ་ཡིན་ལ།
ཡང་ཅིག་བཤད་ན། མིའི་རིགས་ལོ་རྒྱུས་སྟེང་གི་རླབས་ཆེ་བའི་བསམ་བློ་པ་དང་རྟུལ་ཕོད་
ཅན་དག་སྟེ། ཨོ་ཝེ་ཏེ་དང་། ཀྲེ་ལུའོ་མུའུ་དང་། པི་རུའུ་ནོ་སོགས་ཀྱི་འཇིགས་པ་མེད་པའི་
དཔའ་སྤོབས་དེ་ལ་རྨི་ལམ་ནས་ཀྱང་གདུང་སེམས་དང་དཔེ་ལྟ་བྱ་རྒྱུའོ། །
གསར་འགོད་པ། གལ་ཏེ་བོད་ཀྱི་ནང་བསྟན་ཆོས་ལུགས་མེད་པ་ཆགས་ན་ཁྱེད་ལ་དེའི་ཚབ་ཅིག་
ཡོད་དམ།
སེང་རྡོར། ཁོ་བོས་ཤོབ་ཀྱི་ཕུང་བོ་བརྒྱད་ཁྲི་བཞི་སྟོང》ཞེས་པའི་རྩོམ་དེར་འདི་འདྲ་
ཟེར་སོང་ཡོད། “ནང་ཁོག་དང་སྐྱི་པགས་མ་ཚོར་བར་བརྗེ་བཞིན་པའི་ཆོས་ལུགས་ཀྱི་ཤི་
འཕྲོ་ཡལ་འཕྲོ་ཞིག་དུས་རྟག་ཏུ་ཡོད་ཀྱང་སྲིད་དོ”ཅེས་པ་སོགས་ཏེ། དེའི་དོན་ནི་དག་
པའི་ཞིང་ཁམས་སོགས་ལ་འགྲོ་བྱེད་ཀྱི་ལྷའི་ཆོས་ལུགས་ཤིག་གང་དུའང་གནས་སྡོད་མི་
སྲིད་རུང་། མིའི་ལྷན་སྐྱེས་ཀྱི་དགོས་མཁོ་དང་འཚོ་གནས་ཀྱི་དགོས་མཁོ་ལ་འཕྲོད་ཅིང་
རན་པའི་ཆོས་ལུགས་ཤིག་ཡིན་ཚེ་སྐབས་དུས་ངེས་ཅན་ཞིག་ལ་གཏན་ནས་ཉམས་མི་སྲིད་
ལ་ཉམས་དགོས་པའི་སྐད་ཆ་ཡང་སྨྲ་ཡི་མེད་ཅེས་པའོ། ། དེ་བས་ན། འབྱུང་འགྱུར་གྱི་
སངས་རྒྱས་ཆོས་ལུགས་ཀྱང་བསྒྱུར་བཅོས་དང་འདོར་ལེན་ཁྲོད་ཀྱི་རིག་གཞུང་བྱེ་བྲག་
པ་ཞིག་ལ་གོ་དགོས་ཡོད་ཅིང་། ད་ཆའི་སངས་རྒྱས་ཆོས་ལུགས་དང་རྒྱང་ཐག་གིས་ཆོད་
ཡོད་པའང་གདོན་མི་ཟའོ། །
གསར་འགོད་པ། ད་དུང་ནང་བསྟན་ཆོས་ལུགས་དང་མ་འབྲེལ་བའི་བོད་ཀྱི་རིག་གནས་བྱེ་བྲག་
203



པ་ཞིག་བོད་ལ་ཡོད་པ་མཐོང་གི་འདུག་གམ།
སེང་རྡོར། དྲི་བ་འདིའི་ནང་དོན་གསལ་པོ་མིན་པས། ལན་འདེབས་རྒྱུ་ཅང་མེད་ཐལ།
གསར་འགོད་པ། དེང་སྐབས་མི་ཁ་ཤས་ཀྱིས་ནང་ཆོས་ཞེས་པ་འདི་རྨོངས་དད་ཀྱི་ཆོས་ལུགས་
ཤིག་མ་ཡིན་པར་སེམས་ཀྱི་ཚན་རིག་ཅིག་ལ་ངོས་འཛིན་བྱེད་ཀྱིན་འདུག འདིའི་ཕྱོགས་ལ་ཁྱེད་ལ་
བསམ་ཚུལ་ག་འདྲ་ཡོད།
སེང་རྡོར། ཕྱོགས་གཅིག་རྐྱང་ནས་བསམས་ཚེ་དེ་དེ་ལྟར་དུ་ཡིན་ཀྱང་སྲིད་མོད། འོན་
ཀྱང་ཕྱོགས་གཞན་དང་བསྡུར་ནས་བལྟས་ཚེ། དེ་དེ་ལྟར་ཁྱོན་ནས་ཡིན་ས་མི་འགྲོ་བའི་
དོན་ཞིག་ཀྱང་ཡོད་ངེས་སྙམ་པ་འདུག དེའི་ཕྱིར་ང་རང་འདི་ལ་འཐད་པ་རང་མེད་
སོང་། ཡིན་ནའང་། སངས་རྒྱས་ཆོས་ལུགས་ཁྲོད་ནས་རྩོད་གླེང་ཚ་ངར་སྤེལ་མྱོང་བའི་
རིག་པ་སྟོང་པ་ཉིད་ཏེ། དགེ་ཆོས་ལགས་ནས་མཐའ་སྡོམ་གཞན་ཞིག་མཛད་སོང་བའི“ཐ་
སྙད་ཚད་གྲུབ་འཇོག་ལ་བློ་མ་བདེ་”སོགས་ལ་ཁོ་བོར་ཡི་ག་སྟོབས་ཆེན་ཞིག་ཕྱེས་ནས་
ཡོད་ཅིང་། འདི་ག་རང་ནི་ངས་བོད་ཆེན་པོའི་རིག་པའི་ཁྲོད་ཀྱི་བསམ་བློ་ཨ་མཚར་ཅན་
ལའང་ཁ་དམར་གདགས་བཞིན་ཡོད་པ་ཡིན། རིག་པ་དེ་དང་མིའི་མཚོ་གནས་ཀྱི་འགལ་
འབྲེལ་ཟུང་ལ་གཟས་ནས་ཁོ་བོས(སྟོང་པ་ཉིད་ཀྱི་བསྟན་བཅོས》དང《ཀུན་ལ་ཁྱབ་པའི་
སྣང་སྟོང（ཀླུ་སྒྲུབ་དགོངས་རྒྱན་གྱི་རྒྱུ་མ་འདི་རེད》སོགས་བྲིས་པ་ཡིན་ཅིང་། འོན་
ཏེ། སྐབས་འདིའི་སྟོང་པ་ཉིད་དང་སངས་རྒྱས་ཆོས་ལུགས་ཁྲོད་ཀྱི་སྟོང་པ་ཉིད་གཉིས་ལ་
དབར་ཐག་དང་ཧེ་བག་ངེས་ཅན་ཡོད་པའང་མཁྱེན་དགོས་ཏེ། སངས་རྒྱས་ཆོས་ལུགས་
པ་ཚོས(ཀླུ་སྒྲུབ་དགོངས་རྒྱན》ལ་དགག་ལན་རི་ལྟར་སྤུངས་དགོས་པའི་རྒྱུ་མཚན་ཡང་
204 -



《རྟུལ་ཕོད》ཀྱི་ཐད་ནས་དྲ་བའི་གསར་འགོད་པར་ལན་བཏབ་པ།
སྟོང་པ་ཉིད་དེ་གཉིས་ཀྱི་དབར་ཐག་ཡིན་ལ། དགེ་ཆོས་ལགས་ཀྱིས《འདོད་པའི་བསྟན་
བཅོས》དང《དེབ་ཐར་དཀར་པོ》སོགས་བརྩམས་གནངས་མཛད་ཐུབ་དོན་ཡང་སྟོང་པ་
ཉིད་དེ་གཉིས་ཀྱི་ཧེ་བག་ཡིན་པའོ། ། རྒྱུ་མཚན་དེའི་ཕྱིར་ན། ཁོ་བོ་རང་ནི་སངས་
རྒྱས་ཆོས་ལུགས་ཀྱི་ལོགས་ཤིག་ཡིན་པའི་རིག་པ་སྟོང་པ་ཉིད་ལ་ཁས་ལེན་བྱེད་པའི་འཚོ་
གནས་རིང་ལུགས་པ་གཞན་ཞིག་ཡིན་ཞེས་ཀྱང་ཟེར་བར་འདོད་དོ།།
གསར་འགོད་པ། ཤེས་ཡོན་ཅན་ཞིག་གི་འགན་གཙོ་བོ་དེ་ཁྱེད་ཀྱིས་གང་མཐོང་གི་འདུག
སེང་རྡོར། དེ་ནི་གཞན་གྱིས་ཤེས་ཡོན་ཅན་ལ་བཞག་པའི་སྒྲིག་སྲོལ་མང་པོ་བརྩི་མི་
ཐུབ་བཞིན་དུ་ཐུབ་མདོག་སྟོན་པ་ཡེ་མིན་པར། དུད་ནག་འཐེན་པའི་དགེ་ཆོས་ཤིག་དང་།
དངུལ་ལོར་རྫུན་མ་བཟོ་བའི་དགེ་ཆོས་ཤིག་དང་། བདེན་པ་གཅེར་བུ་སྨྲ་བའི་དགེ་ཆོས་
ཤིག་སྟེ། དགེ་ཆོས་དེ་གསུམ་ཀ་ལྷན་དུ་བསྒྲིགས་པ་ཡིན་ན་ད་གཟོད་མི་ངོ་མའི་དགེ་ཆོས་
ཧྲིལ་པོ་ཞིག་འགྲུབ་པར་འགྱུར་ལ། ཤེས་ཡོན་ཅན་ཀྱང་དེ་དང་འདྲ་བ་སྟེ། ཚད་ངེས་ཅན་
ཞིག་ནས་རང་གི་མི་རིགས་ཀྱི་ཕྱིར་དང་ཉམ་ཐག་པའི་མང་ཚོགས་ཀྱི་ཕྱིར་དུ་ཅི་ཡང་བྱེད་
ཕོད་པ་ཞིག་ཡིན་ན་ཤིན་ཏུ་དགའ་མོད། དེ་འདྲ་མ་ཐུབ་ཀྱང་མི་སྐྱོན་ཏེ། རང་གིས་མི་
ནུས་པ་གང་ཞིག་མི་ནུས་སོ་ཞེས་ཤོད་དུ་ཡོད་ན་དེ་ཡང་ཤེས་ཡོན་ཅན་གྱི་ཁྱད་ཆོས་གཅིག་
ལོས་ཡིན་ཨང་། མཐར་གཏུགས་ན། ཁོ་བོས(རྟུལ་ཕོད》ལས། རང་གི་སེམས་ལ་ཅི་ལྟར་
འཆར་བ་དེ་ཤིན་ཏུ་དྲང་པོའི་ངག་གིས་གསོང་པོར་བརྗོད་པ་ཞིག་ཡིན་པས། (མི་ཁ་ངན་
པ་དང་སྦྱོར་བ་གདུག་རྩུབ་ཅན་ལ་གཏན་ནས་འཛེམ་མེད)ཅེས་པ་ནི་བདག་གི་གནས་
སྐབས་ཀྱི་རྩོམ་འབྲིའི་དམ་བཅའ་ལྟ་བུ་ཡིན་པའོ། །
205



སོ་སྐྱེས་སྐད་སྒྲ།
གསར་འགོད་པ། ཁྱེད་ཀྱིས་བཅར་འདྲི་འདི་དང་ལེན་བྱས་པར་ངས་རང་དྲ་བའི་ཚོགས་མི་ཡོངས་
ཀྱི་ཚབ་བྱས་ནས་བཀའ་དྲིན་ཆེ་ཞུས་པ་ཡིན།
སེང་རྡོར། བདག་གིས་ཀྱང་ཁྱེད་ཅག་ལ་ཞེ་ཐག་པ་ནས་ཐུགས་རྗེ་ཆེ་ཞུ་རྒྱུ་ཡིན།
20093.16
206



གྲོགས་པོ་ཞིག་ལ་དྲིས་ལན་དུ།
གྲོགས་པོ་ཞིག་ལ་དྲིས་ལན་དུ།
དྲི་བ། 《གདོན་གྱིས་བཟུང་བའི་སྙན་ངག་འདི》ཞེས་པས་དངོས་གནས་ཡིད་ཕྲོགས་སོང་། ད་
ཡིན་ན་ཁྱེད་ཀྱིས་སྙན་ངག་པ་དང་སྙན་ངག་ལ་གོ་བ་ཇི་ལྟར་ལེན་གྱིན་པ་ཅིག་བཤད་ཆོག་གམ། གསན་
འདོད་ཡོད།
ལན། དེ་ཆོག་གི་རེད། མི་རྣམས་ཀྱིས་སྨྱུག་ཁ་མ་བསྒྱུར་ཡར་སྔོན་ཞིག་ནས་སྙན་ངག་
ནི་དེ་འདྲ་དང་འདི་འདྲ་ཡིན་དགོས་ཞེས་གོར་ཐིག་ཆེན་པོ་ཞིག་གསལ་དུ་བརྒྱབ་ཡོད་
ཅིང་། དེ་ནས་ཅི་བྲིས་ཐམས་ཅད་པོ་གོར་ཐིག་དེ་ཙམ་པོ་ལས་འགོངས་སུ་མེད་པར་སྙམ་
ཞིང་། དེ་འབའ་ཞིག་ནི་སྙན་ངག་གི་མཚན་ཉིད་དམ་སྙན་ངག་རང་དུ་ངོས་བཟུང་ཡོད་
པའི་བློ་དོགས་སྐྱེ་ཡི། ཁོ་བོས་བལྟས་ན་སྙན་ངག་འབྲི་བ་ནི་མ་གཞི་ནས་སྙན་ངག་འཚོལ་
བའི་གོ་རིམ་ཞིག་གམ་སྙན་ངག་པ་འཚོལ་བའི་གོ་རིམ་འབའ་ཞིག་རེད་ལ། གོ་རིམ་
ནི་ནམ་ཡང་གོ་རིམ་རྐྱང་རེད་དེ། འདིའི་རྗེས་སུ་གང་ཡོད་དམ་ཞེས་ངང་སྒུག་བྱེད་པ་
ཙམ་ལས་དེའི་ཕན་དུ་འདི་ཐོན་འོངས་ལྟ་བུའི་སྔོན་མཁྱེན་འདྲ་པོར་གཏན་ནས་གོ་གི་མེད་
ཅིང་། སྙན་ངག་པའི་ཀུན་སྤྱོད་ཀྱང་རྣམ་པ་གཅིག་ཏུ་འདི་འདྲ་ཞིག་ཡིན་ཞེས་སུས་ཀྱང་
ཟེར་ཐབས་ཡོད་པ་ཞིག་མ་རེད་འདོད།
དཔེར་ན། སྙན་ངག་པར་ངོ་ཚ་དགོས་ཞེས་སྦིར་མཁན་ཞིག་ལ་ཆ་བཞག་ན། ཁོ་རང་
ངོ་ཚ་ཞེས་པའི་ཐ་སྙད་དེས་དམ་ལ་བཏགས་ཚར་བཞག་པས། ཁོ་པས་སྙན་ངག་འབྲི་བ་
= 207



སོ་སྐྱེས་སྐད་སྒྲ།
ཡང་ངོ་ཚ་དགོས་ཞེས་པའི་གོར་ཐིག་དེ་ཙམ་པོ་ལས་ནམ་ཡང་བརྒལ་དུ་མེད་ཅིང་། བྲིས་
པ་ཀུན་ཀྱང་ངོ་ཚའི་སྐོར་གྱི་ཚིག་ཉོག་རྒྱ་མ་གང་ལས་ཅི་ཞིག་ཡིན་ཨང་། དེ་བཞིན་དུ་
སྙིང་རྗེ་དང་རྒྱུ་འབྲས་ཀྱིས་མཚོན་པའི་ཐ་སྙད་མང་པོ་བསྒྲིགས་མཁན་ཚོས་ནི། ཚད་ངེས་
ཅན་ཞིག་ནས་སྙན་ངག་འབྲི་བ་ཁྱོན་ནས་མ་རེད་དེ། མི་ངོ་འཛིན་བྱེད་ཀྱི་ཐ་སྙད་ཡག་པ་
དང་མིང་ཚིག་སྙན་པོ་དག་གཞོགས་གཅིག་བསྐྱིལ་བ་ཙམ་རེད། མཐར་གཏུགས་ན། ཐ་
སྙད་ཡག་པ་དེ་དག་གི་བསྟན་བྱ་དང་མཚོན་བྱ་ཁོ་པ་ཚོ་རང་ཉིད་ཡིན་པ་རེད། ཁོ་པ་ཚོ་
རང་ཉིད་མི་བུ་སྙིང་རྗེ་ཅན་དང་མི་བུ་རྒྱུ་འབྲས་ཅན་ཞིག་ཏུ་གཞན་ལ་བརྡ་སྒྲོག་གིན་ཡོད་
པ་ཙམ་རེད།
སྙན་ངག་པ་གཤའ་མ་ཞིག་ལ་མཚོན་ན། སྲོལ་གྱི་རང་བཞིན་ཅན་དང་དཔེ་ཡི་
ཉམས་ཞད་ཅན་དང་སྡོམ་གྱི་ཚིགས་ཀ་ཅན་གྱི་ཕྱི་གོས་འདིའང་སྐབས་ལར་ལར་རྦད་དེ་
བཅིངས་པ་ཆེན་པོ་ཞིག་ཏུ་སྙམ་བཞིན་ཡོད་ལ། སོ་སོ་རང་ཉིད་སྲོལ་ལུགས་དང་དཔེ་
ལུགས་ཀྱི་བཅིངས་པ་དེ་ལས་གྲོལ་ཡོད་མེད་ལ་ཚོད་ཙམ་དུ་བགམ་ཕྱིར། མི་མང་ཚོགས་
གྲལ་དུ་གཅེར་རྗེན་དུ་འགྲོ་བ་སོགས་ཀྱི་གན་ས་ཚུལ་ཀྱང་བྱུང་མྱོང་བ་རེད་ལ། སྙན་ངག་
པ་དང་སྙན་ངག་གི་ངོས་ནས་འདི་ཡང་ཧ་ཅང་རྒྱུན་ལྡན་དང་ཧ་ཅང་ལུགས་མཐུན་ཞིག་
ལོས་རེད་འདོད་ཅིང་། དགེ་ཆོས་ལགས་ཀྱིས། རོ་སྟོད་ངོམས་ཤིང་རོ་སྨད་སྦ་བ་འདི། །
ཡ་མཚན་མེད་པའི་ཡ་རབས་སྤྱོད་པ་ཉིད། །ཅེས་སུ་ཐལ་པ་ནི་གནད་འདི་དང་སྦྱར་ནའང་
དྲན་སོས་རྒྱུ་ཞིག་མི་འདུག་གམ།
གང་ལྟར་སྙན་ངག་པ་ངོ་མ་ཞིག་ཡིན་ཚེ་པད་མ་ཚེ་བརྟན་གྱི་སྒྲུང་གཏམ་ལས་
208 -



གྲོགས་པོ་ཞིག་ལ་དྲིས་ལན་དུ།
བཞེངས་པའི་སྙན་ངག་པ་དུར་ཁྲོད་འདྲ་ཞིག་ཀྱང་མིན་ཟེར་དཀའ་ཞིང་། ད་དུང་ནཱ་
ཕོ་ལོན་དང་ས་ཏཱ་མོ་སོགས་སྙན་ངག་པ་ཡིན་པའི་རྒྱུ་མཚན་ལ་འགངས་འདི་གླེང་མཁན་
ཀྱང་ལ་ཤས་ཡོད་རེད། དཔེར་ན། ཇེ་ཁི་ཞོན་དང་ཁོང་གི་ཀུན་སྤྱོད་ཀྱིས་ནི་སྙན་ངག་དང་
སྒྱུ་རྩལ་ཐད་ཀྱི་མེད་ན་མི་འབྱུང་བའི་རྟེན་འབྱུང་གི་གནད་ཅིག་གསལ་བཤད་བརྒྱབ་
ཡོད་ཅིང་། བརྒྱ་ལ་ཀུན་སྤྱོད་ལེགས་པའི་ཇེ་ཁི་ཞོན་ཞིག་ཡོད་སྲིད་པའི་དབང་དུ་བཏང་
ན།
། ཁོའི་སྒྱུ་རྩལ་སྔོག་འདོན་གྱི་གྲུབ་འབྲས་ཀྱང་དེ་ཙམ་ཤོད་རིན་ཡོད་པ་ཞིག་མིན་ལས
ཚེའོ། །
2009.4,20
13:09)
ཀྱི
209 -



སོ་སྐྱེས་སྐད་སྒྲ།
དྲི་བ་ལྟག་སྤྲོད་མ་གཉིས་ལ་ལན་བཏབ་བཞག
གྲོགས་པོ་སེང་རྡོར། ད་ལྟ་ང་ཚོའི་ཁོར་ཡུག་འདི་ན་ལོ་གྱོན་མ་འཐུང་བའི་ཚ་རླབས་ཤིག་འཕྱུར་
བཞིན་པས། ཁྱེད་རང་འདི་ལ་མ་འཐད་པའི་བསམ་ཚུལ་ཡོད་དམ།
ལན། ལོ་གྱོན་མ་ནི་ཁྱོད་ཀྱི་ལག་མཐིལ་གྱི་སྨན་རིལ་དམར་པོ་བྱ་སྲེག་གི་བྲུན་པ་འདྲ་
པོ་དེ་རེད། ཨིན་ཧིན། དེ་ཡང་མ་རེད། རི་ཁྲོད་ལོ་གྱོན་མ་ནི་སངས་རྒྱས་པའི་ལུགས་
ཀྱི་ལྷ་མོ་ཞིག་སྟེ། གང་ལྟར་ནུ་མ་ཆེ་ཞིང་རྐང་སྣམ་གོན་མེད་པའི་གཟུགས་བརྙན་ཞིག་
གི་འབོད་མིང་ཡིན་པ་རེད། ཁྱོད་ཅག་གིས་གནའ་མི་དེ་ཚོས་འོལ་ཚོད་ཀྱིས་བཞེངས་
ཡོད་པའི་ལྷ་མོ་འོད་ཟེར་ཅན་མའི་བྲིས་རིས་སོགས་ལ་ཞིབ་བལྟ་བགྱིས་མྱོང་ངམ། ཐང་
ཀ་དེར། འོད་ཟེར་ཅན་མར་འབོད་པའི་བུ་མོའམ་རྒན་མོ་དེས་ཕག་པ་སྐོར་ཞིག་གི་ཟེ་བ་
ནས་ཞབས་བྲོ་འདྲ་པོ་ཞིག་རྩེད་ཀྱིན་ཡོད་པ་དང་། མིག་གིས་ཟིན་ཚོད་ལ་ཕག་པ་དེ་དག་
ལྕགས་ཐག་གམ་ཅི་ཞིག་གིས་བཙན་གྱིས་སྦྲེལ་འདུག་པ་རེད། ཕག་པ་དེ་དག་གཏན་ནས་
འཆོར་དུ་མི་རུང་བའམ་གལ་ཏེ་ཤོར་བ་ཡིན་ཚེ་ནད་ཡམས་ཆེན་པོ་ཞིག་གི་ཁ་ཕྱེ་ལོས་འགྲོ་
སྙམ་པའི་ཚུལ་ལམ་རྟགས་ཤིག་ཀྱང་མངོན་ཡོད་ཡོད་འདྲའོ། །(མ་གཞི་ནས་གཟུགས་
འདས་རིག་པ་ནི་འདི་ལྟར་འོལ་ཚོད་བྱས་ཏེ་ཐོན་པ་ཞིག་ཡིན་ཨང)དེ་ལ་བདག་གིས་ཅིས་
ཀྱང་བསམ་བློ་སྐོར་ལོག་ཅིག་གཏོང་དགོས་བྱུང་བ་ནི། གནའ་མི་དེ་ཚོས་འོད་ཟེར་ཅན་མ་
དང་ལོ་གྱོན་མ་གཉིས་འབྲི་དུས་སུ་མཚན་མིང་ལ་བརྗེ་ནོར་བྱུང་བ་ཁོ་ཐག་རེད་ཏེ། ཡིན་
210



དྲིབ་ལྟག་སྤྲོད་མ་གཉིས་ལ་ལན་བཏབ་བཞག་
རྒྱུ་ནི། འོད་ཟེར་ཅན་མ་འདི་རང་རི་ཁྲོད་ལོ་གྱོན་མ་དངོས་དེ་ཡིན་ངེས་པའམ་ཡིན་འོས་
པའམ་ཅིས་ཀྱང་ཡིན་དགོས་རྒྱུ་ཞིག་སྟེ། རྒྱུ་མཚན་ནི། ཁ་སང་དེ་རིང་གི་མིའི་རིགས་ཀྱི་
སྲོག་ལེན་གྱི་ཕག་ཆམ་འདིའི་ཕྱིར་དུ། གནའ་བོའི་ཨ་ཕྱི་ལོ་གྱོན་མ་ཉིད་ཀྱང་ཡུལ་ཡུལ་
པོའི་ངང་ལོག་ཕེབས་བཞག་པས་སོ། །ཅི་བདེན་སྙམ་ན་ཟི་ལིང་དུ་ཤད་ཙམ་གཟིགས་
དང་། ཞིང་ཆེན་བོད་སྨན་ཁང་སོགས་ཀྱི་སྒོ་འགྲམ་ནས་ལོ་གྱོན་མ་ནི་བྱུ་རུ་དམར་པོའི་
ཆར་པ་དང་འདྲ་བར་ཡག་ཅིང་མཆོར་ལ། སྨན་པ་རེ་རེའང་ལོ་གྱོན་མ་རེ་རེ་དང་འདྲ་
བར་མི་ཀུན་གྱིས་འཐུང་བའམ་ཟོས་འགྲོ་བའི་ཚད་དུ་ཐོན་ཡོད་པ་རེད། ལོ་གྱོན་མ་ཨེ་
ཡོད། ལོ་གྱོན་མ་ཚར་སོང་། ལོ་གྱོན་མ་གང་ན་ཡོད་སོགས་ཀྱི་སྒྲ་ཚིག་ནི་སྨན་ཁང་
ཧྲིལ་པོའི་སྒྲ་ཡོངས་རྫོགས་རེད། གཞན་ནི་བཤད་ཅི་དགོས་ཏེ། མི་རྣམས་ཀྱིས་དར་ཅིག་
ལ་གཏར་དཔྱད་དང་ལུམས་སྦྱངས་སོགས་ཀྱི་སྨན་ཐབས་ཁ་ཚང་ཡང་རྩ་བ་ནས་བརྗེད་
པ་ལྟ་བུར་གྱུར་ཡོད་ལ། སྣང་ཚུལ་འདི་ནི་འུ་ཚོའི་ཆོས་བརྫུ་མཁན་པོ་ཞིག་གིས་འཕྲལ་
མར་རིག་རྒྱུ་ན། འོད་ཟེར་ཅན་མ་དེ་ལོ་གྱོན་མ་རུ་ངེས་པར་དུ་འཁྲུལ་སྲིད་ལ། ལོ་གྱོན་
མའི་མཚོན་པའི་ཆོས་ལུགས་ཀྱི་ཆོ་གའམ་བོད་སྨན་གྱི་རྫས་སྣ་ཕྲན་ཚེགས་ཡན་ཆད་ཀྱང་
འཛམ་བུ་གླིང་གི་ཨ་མཚར་པ་ཅི་ཅི་ཅིག་ལས་ཀྱང་བརྒལ་ཡོད་ཚུལ་སོགས་གང་བྱུང་དུ་
ལབ་རྒྱུ་ཡིན་པ་སུ་ཡིས་མི་ཤེས་སམ། སྤྱིར་ལྷའི་རིག་པ་སོགས་ཀྱི་རྒྱུ་མཚན་འལ་འོལ་མང་
པོའི་བྱུང་ཚུལ་ཀྱང་དེ་འདྲ་དང་འདི་འདྲ་རྐྱང་རེད་ལ། བོད་མི་རྣམས་ཀྱིས་རང་མགོ་རང་
གིས་གཡོགས་པའི་བྱེད་སྟངས་ཀྱང་འདི་ག་དང་དེ་ག་རང་རེད། དོན་དངོས་རྩད་ཀྱིས་
གཏུགས་ཏེ་བཤད་ན། ད་ཡན་ཆོད་དུ་ལོ་གྱོན་མས་ཕག་ཆམ་ལ་ནུས་པ་ངོ་ཐོག་ཐོན་སོང་
— 211



སོ་སྐྱེས་སྐད་སྒྲ།
བའི་རྟགས་དཔང་ཞིག་སུ་ལའང་བཤད་རྒྱུ་མེད་པའོ། །
འོ། ངས་བརྗེད་ཚར། ཆོས་རྨོངས་མགོ་རྨོངས་བློ་རྨོངས་ཀྱི་འུ་བུ་ཅག་བྱ་ལས་གང་
ལ་འཇུག་ནའང་ཆེས་འཐད་ལྡན་གྱི་རྒྱུ་མཚན་དང་གནས་ལུགས་ཤིག་གཏན་ནས་དགོས་
ཚོད་མེད་པ་མ་ཡིན་ནམ། གང་ལྟར་བཅོས་མེད་ཐབས་བྲལ་གྱི་ཕག་ཆམ་འདིའི་ཟུར་ནས་
ང་ཚོས་ཤེས་རྟོགས་བྱེད་ཐུབ་པ་ཞིག་ནི། མི་རིགས་ཀྱི་གསོ་བ་རིག་པའི་ལག་ལེན་དང་
མཐོ་ཚད་ཟེར་བ་དེའང་ལྷག་ཙམ་མཐོ་རྒྱུ་ཞིག་མེད་པའི་གནད་དེ་ཡིན་ལ། རྒྱུན་པར་
དཔྱོད་ཤེས་ཀྱི་འགྲེང་དགོས་ཚུལ་དང་རྒྱུ་མཚན་གྱིས་སྤོ་དགོས་ཚུལ་འཆད་མཁན་དག་
ལའང་། གནད་འགག་གི་སྐབས་སུ་ཀུ་ཐུག་གི་དད་པ་བན་བུན་ཞིག་རང་གར་སྐྱེས་རྒྱུ་
ཡོད་པའི་མི་ཚད། ལོ་གྱོན་མ་དང་ལོ་གྱོན་མའི་རིགས་ལ་གོ་བ་གསལ་ཐག་ཆོད་པ་གཞར་
ཡང་ལོན་གྱིན་མེད་པ་དེའོ། འོན་ཀྱང་། ཁོ་བོས་ནི་ཁྭ་ཏ་དང་ཁུ་བྱུག་གང་ཡིན་གྱི་འཁྲུན་
ཐག་མ་ཆོད་པའི་ཡར་སྔོན་དུ་ལོ་གྱོན་མ་འདི་གཞར་ཡང་འཐུང་གི་མིན་ནོ། །
སེང་རྡོར་ལགས། ཟིན་བྲིས་པ་ཞིག་གིས་རྩོམ་རིག་གིས་ང་ཚོའི་མི་རིགས་འདི་སྐྱོབ་མི་ཐུབ་པས་ན་
ལམ་སང་དོར་ན་རེད་ཅེས་བྲིས་འདུག ཁྱེད་ལ་འདིའི་ཐད་ནས་མི་འདྲ་བའི་ལྟ་ཚུལ་ཅི་ཡོད་དམ།
ལན། ཁོ་བོའི་བློ་ཚོད་ལ་མི་བུ་རྣམས་རླབས་ཆེན་གྱི་རྩོམ་པ་པོ་ཞིག་ཏུ་འགྱུར་ཐུབ་
མིན་གྱི་གཞི་རྩའི་ཁག་ཐེག་ནི་ཚིག་སྦྱོར་གྱི་ཡང་རྩལ་ཁོ་ནར་དེ་ཙམ་རག་མི་ལས་པར་
འདོད་ཅིང་། ཀླད་པ་དཀྲུགས་དཀྲུགས་བཟོས་ཏེ་རྩོམ་ཐབས་དང་བརྡ་སྐད་གསར་སྐྲུན་
བྱེད་རྒྱུའང་ལྷག་ཙམ་གྱི་གནད་ཅིག་རང་མིན་པ་འདྲ། ཇི་སྐད་དུ། དཔེ་པོད་ཁྲི་ཕྲག་
བཀླགས་གྱུར་ན། །སྨྱུག་ཁ་ལྷ་ཡིས་བསྒྱུར་དང་མཚུངས། ། ཞེས་པ་སོགས་ཀྱི་སྐད་
212



དྲི་བ་ལྟག་སྤྲོད་མ་གཉིས་ལ་ལན་བཏབ་བཞག་
ཆ་ཡང་རྩོམ་འབྲིའི་བྱང་ཐབས་ཀྱི་ངོས་ནས་བཤད་ན་ཤིན་ཏུ་མད་ཀྱང་། རླབས་ཆེན་གྱི་
རྩོམ་པ་པོའམ་རླབས་ཆེན་གྱི་བརྩམས་ཆོས་ཤིག་ཇི་ལྟར་འབྱུང་འགྲོ་བའི་གནས་ལུགས་
ནི་ཡེ་རེད་མ་སོང་། བདག་གི་དྲན་སྟངས་ལ་ནི་སོ་སྐྱེས་རྣམས་རླབས་ཆེན་གྱི་རྩོམ་པ་པོ་
ཞིག་ཏུ་འགྱུར་ཐུབ་མིན་གྱི་རྩ་བའི་གནད་དོན་ནི་སོ་སོའི་ཁ་གཏད་སའི་རྩོམ་གྱི་རིག་པ་
དེར་ལྟོས་མེད་ཀྱི་བློ་དཀར་མིན་དང་རང་གིས་ད་ཆ་བྲིས་དང་འབྲི་བཞིན་པའི་བརྩམས་
ཆོས་དེ་ཀོར་ལྟོས་མེད་ཀྱི་གློ་བ་ཉེ་མིན་འབའ་ཞིག་གིས་ཡིན་པར་འདོད། དེའང་ཧ་ཅང་
སྟབས་སླ་པོས་བཤད་ན། ངེས་པ་དོན་གྱི་རླབས་ཆེན་གྱི་རྩོམ་པ་པོ་ཞིག་ཏུ་འགྱུར་འདོད་
པ་ཞིག་ལ་མཚོན་ན། ཆ་རྐྱེན་གང་ཡང་མེད་པའི་སྒོ་ནས་རྩོམ་རིག་ཅེས་པ་འདིར་ནི་རྡུལ་
ཕྲན་མཚོན་ཆ་ལས་ཀྱང་ལྷག་པའི་ནུས་པ་ཞིག་ཡོད་པར་ངང་ཤུགས་ཀྱིས་ཁས་ལེན་སྟེར་
དགོས་པ་དེ་རེད། དེའང་ཇི་སྐད་དུ། དུས་རབས་ག་གེ་མོའི་རྩོམ་མཁན་ཆེ་གེ་མོས་
ཁ་དཀྱོགས་པ་ཙམ་གྱིས་འཛམ་གླིང་གི་དཔལ་ཡོན་གང་ཞིག་གི་གཏེར་ཁ་ཀློང་དུ་བརྡོལ་
སོང་ཞེས་པ་སོགས་ཀྱང་དོན་དངོས་རྐྱང་རྐྱང་རང་དུ་ཆ་འཇོག་དགོས་པ་རེད། མ་ཟད་
དུ། བརྩམས་ཆོས་གཅིག་བྲིས་འགྲུབ་བྱུང་བའི་སྤྲོ་བ་ནི་སྒྲོལ་ལོ་ཁྲི་ཕྲག་ཙམ་ལོན་པའི་མི་
ཚད་ཙམ་ཞིག་ཏུ་ངེས་པར་བརྒལ་དགོས་ཤིང་། གཞན་གྱིས་ཤེལ་གྱི་ཁང་བརྩེགས་གཅིག་
སྤྲད་པའི་རིན་དོད་དུ་ཁྱོད་ཀྱིས་སྣག་བྲིས་རྩོམ་ཐུང་གཅིག་ཀྱང་སྟེར་མི་བྲ་བའི་ཤེས་རབ་
ཀྱི་སེར་སྣ་ཆ་མེད་ཅིག་ཀྱང་རླུང་བཞིན་དུ་འཚུབ་དགོས་ཏེ། གལ་སྲིད་དེ་འདྲ་བའི་རྩོམ་
རིག་གི་འདུན་པ་ཤུགས་དྲག་ཅིག་དང་དེ་ལྟ་བུའི་རྩོམ་རིག་གི་འདུ་ཤེས་ཡན་གར་བ་ཞིག་
མ་འཁྲུངས་པའི་ཚུན་ཆད་དུ། ཁྱོད་ཀྱིས་རྩོམ་རིག་ཅེས་པ་ནི་ཆེས་སྤྱིར་བཏང་གི་ཚོར་བའི་
།མོས་སྨྱུག་
213



འགྱུར་བ་ཙམ་དུ་དགོངས་ཀྱིན་ཡོད་ཤག་ཤག་ལ། ཚོར་བ་ནི་ཚོར་བ་རང་སྟེ། དེ་ནི་
བྲིས་ནས་ཟད་པ་རང་མེད་ལ་དཀར་ནག་དྲང་ལྡོག་གི་དབྱེ་མཚམས་མ་ལུས་ཀྱང་མཐར་
གཏུགས་ན་བཤད་རྒྱུ་རང་མེད་ཅིང་། ཡང་ན་ཅི་བྲིས་ཀུན་པོ་ཟད་པར་སླ་ཞིང་བརྗོད་
ཚིག་ཡོངས་རྫོགས་པོ་ཐུང་ཐུང་ཉུང་ཉུང་གི་ཉིན་ཐོ་བསྐྱར་དཔར་མ་འབའ་ཞིག་གོ ། དེ་
བས་ཚོར་བ་རྒྱ་ཡན་གྱིས་རྩོམ་ཡིག་འབྲི་མཁན་དག་གིས་ནི། ཏག་ཏག་བཤད་ན། རྩོམ་
ཡིག་གཅིག་རྙེད་པའི་གོ་རིམ་ཡང་ཨ་ཅང་གིས་སླ་ཞིང་། ཅི་མ་ཡིན་ལ་བཅད་ལྷུག་སྤེལ་
མའི་ཁ་བརྡ་སྣ་ཚོགས་ཀྱི་བང་རིམ་མཐོ་རུ་བརྩིགས་པར་བྱེད་མོད། དེ་ནི་ཚིག་ངོས་ཀྱི་
རོལ་རྩེད་ཙམ་ཞིག་དང་ཐ་སྙད་ཀྱི་ལྦུ་བ་ཙམ་ཞིག་ལས་གང་ཡང་མིན་པས་ན། འདི་ལ་
ནི་སྤྱི་བརྒྱ་སྟོང་ཕྲག་ཐེག་པའི་གླང་ཆེན་ཞིག་གི་མིང་འདོགས་བྱེད་པ་ནི་ཡོ་རེ་ཆ། མི་
དེ་དག་གིས་ཉིན་བཞིན་སྨིན་མ་ནང་དུ་བསྡུས་ཏེ་རྩོམ་རིང་ལེ་ཁྲིའི་ལྕགས་རི་ལས་ཀྱང་
མཐུག་པ་ཞིག་གཏན་ནས་ཕྲིས་སུ་མེད་ལ། དེ་ལྟར་དུ་འབྲི་དགའ་བའི་ཡིད་ཆེས་ཀྱང་ག་
ལ་ཡོད་ཨང་། རྒྱུ་མཚན་ཡང་། ཁྱོད་རང་རྩོམ་རིག་གིས་མི་རིགས་སྐྱོབ་པ་ཅེས་པ་དང་
རྩོམ་རིག་གིས་འཇིག་རྟེན་ལ་བསྒྱུར་བཀོད་གཏོང་བ་སོགས་ལ་ནི་ཡིད་ཆེས་སྤུ་ཙམ་ཉག་
ཙམ་ཡང་མེད་པས་སོ། །ང་ཚོ་བོད་ལ་ད་དབར་དུ་ནོ་པེལ་རྩོམ་རིག་བྱ་དགའ་ལེན་མཁན་
གཅིག་ཙམ་འབྱུང་མ་ཐུབ་པའི་རྒྱུ་མཚན་ལ་ནི་སྐད་བརྡའི་ལོ་ཙཱ་སོགས་རྒྱུ་རྐྱེན་གཞན་
དང་གཞན་ཡང་ཡོད་ལས་ཆེ་མོད། རྩོམ་རིག་ལ་བློ་དཀར་མིན་གྱི་གནད་འདི་ནི་བཟུང་བ་
འཆོར་མེད་ཀྱི་གཟེར་ཅིག་ཡིན་ནོ་སྙམ་དུ་ཁོ་བོས་འདོད། ཧེ་ཧེ། བདག་གིས་ཁྱོད་ཀྱི་དྲི་བ་
འདིར་རྩོམ་རིག་གིས་ཅི་ཞིག་བྱེད་ཐུབ་མིན་གྱི་ཕྱོགས་ནས་ཟུར་ཙམ་མ་སྨྲས་པར། ངེས་པ་
214-



དྲི་བ་ལྟག་སྤྲོད་མ་གཉིས་ལ་ལན་བཏབ་བཞག་
དོན་གྱི་རྩོམ་པ་པོ་ཞེས་པ་དེ་གནས་བབས་གང་འདྲ་ཞིག་གི་འོག་ནས་འཚར་ཐུབ་ཚུལ་ཁོ་
ན་ཞིག་བརྗོད་སོང་བར། ཅིས་ཀྱང་ཐུགས་ཁྲོ་ནི་མི་འཛིན་པར་ཞུ།
2009.4.14
215



སོ་སྐྱེས་སྐད་སྒྲ།
མཇུག་བྱང་།
-བཞི་ཤད་མཐའ་མ།
མཐོ་རྒྱག་དམའ་རྒྱག་ཆེ་ཞིང་བསྟན་བཤིག་ཚ་པོ་ཡིན་པ་ནི་གཞོན་སྐྱེས་མང་མའི་ངང་ཚུལ་ཡིན་
པ་རེད། ཁ་ལག་ཁོམ་དལ་མེད་ཅིང་རྣམ་འགྱུར་ཡ་ཡོ་མང་བའང་ཁོ་པ་ཚོའི་གཤིས་ལུགས་ཉག་གཅིག་
རེད། ཁ་ཕོ་གཏམ། རང་རློམ་ཚ། གང་དྲན་སྨྲ། ཅི་ལའང་ཚོད་མི་ཐིག་ཅིང་གང་ནས་ཀྱང་འཛུར་འགྲོ་
བ་ནི་གཞོན་སྐྱེས་ཕལ་གྱི་མ་བཅོས་རང་བཞིན་ཡིན་པ་རེད།
གནའ་མི་དག་གིས་གཞོན་སྐྱེས་རྣམས་ཉི་མ་གཞོན་ནུ་དང་། སྔོ་སྨྱུག་གསར་པ་དང་། དོང་ནང་མེ་
ཏོག་སོགས་ཀྱི་འདྲ་དཔེར་བྱས་པ་ལ་གབ་པའི་རྒྱུ་མཚན་གཞན་ཞིག་ཡོད། དེ་ནི་གཞོན་སྐྱེས་ཀྱི་དུས་
སྐབས་ནི་བསམ་བློ་མ་སྨིན་པ་ཞིག་དང་། རང་གཤིས་མ་ཆགས་པ་ཞིག་དང་། ལམ་ཁ་མ་རྙེད་པ་ཞིག་ཏུ་
བསྟན་པར་མ་ཟད། མགོ་མ་འཚོས་པ་ཞིག་དང་། རྐང་མི་བཟང་བ་ཞིག་དང་། ལག་མ་ཆགས་པ་ཞིག་
ཏུའང་མཚོན་ཏེ་ཡོད་པ་རེད།
དེའི་རྐྱེན་གྱིས་འོད་ཉག་མ་ཙམ་གྱི་བདག་པོ་ཤར་མཐའི་ཉི་གཞོན་ང་ཚོའི་འདྲ་དཔེར་སྦྱར་ཅིང་། རྩྭ་
སོར་རྩེ་ཙམ་གྱི་རྣམ་དབྱིབས་ཐང་རའི་སྔོ་སྨྱུག་ང་ཚོའི་མཚུངས་ཟླར་བཀོད་ཅིང་། མུན་དོང་ཁྲོད་ཀྱི་མེ་
ཏོག་རྐང་ཐུར་གཅིག་གིས་ང་ཚོ་བསྡུས་ཤིང་བསྡུམས་ཏེ་ཞོལ་མའི་ཡང་ཞོལ་མ་དེ་ལ་བཞག་ཡོད་པ་རེད་
ཨང་། དེ་བས་ན་གཞོན་སྐྱེས་དག་ནི་དུམ་བུ་ཞིག་དང་། ཕྱེད་པ་ཞིག་དང་། སྲབ་བུ་ཞིག་དང་། ལམ་སྐྱེད་
ཅིག་དང་། ཐག་སྣེ་ཞིག་བཅས་ཡིན་པར་ཆོས་ཉིད་ཀྱིས་ཁ་གྲག་ཡོད་ཅིང་། གཞོན་སྐྱེས་ཚོའི་དུས་སྐབས་
216



མཇུག་བྱང་།
ནི་དཀར་ཆ་ཡོངས་སུ་མ་རྫོགས་པ་ཞིག་དང༌། སྐས་ཐེམ་ཧྲིལ་པོ་མ་བརྒྱུད་པ་ཞིག་དང་། གྲུ་ཟུར་ཚང་
མ་མ་མཐོང་བ་ཞིག་ཡིན་པ་བཅས་ལ་སློབ་གསོ་རིག་པ་དང་མཚན་ཉིད་རིག་པ་ཀུན་ཞལ་འཆམས། དེ་
་ བས་ན། བདག་གི་བྲིས་རྩོམ་འདི་དག་ཀྱང་དཔེ་དེའི་ནང་བཞིན་ཡིན་པ་སྨོས་མ་དགོས་ལ། ངའི་འདི་
དང་བསྡུར་ན་གཞན་དང་གཞན་གྱི་རྣ་རྩེ་མཐོ་བ་རིག་ཡོད་ཅིང་། ངའི་འདི་དང་གཤིབ་ན་གཞན་དང་
གཞན་གྱི་དྲུག་ཞེང་ཆེ་བའང་ཤེས་ཡོད།
ཡང་སྐྱིད་པོ་བཤད་ན། རྩོམ་འབྲི་བ་ནི་དྲག་རྩལ་སྦྱངས་པ་དང་ཡང་འདྲ་པོ་འདུག དེས་ན། ཁོ་
བོའི་ཡང་རྩལ་འདི་དེ་ཙམ་ཁོང་དུ་ཆུད་པ་ཞིག་གཏན་ནས་མ་རེད། དཔུང་པའམ་རྗེ་ངར་རམ་མཐེབ་
ཆེན་ནམ་གྲུ་ཁུག་གང་རུང་ནས་ཅི་ཞིག་སྐྱེད་བྱུང་མེད་པའང་སྦས་མེད་གབ་མེད་རེད།
འོན་ཀྱང་། ད་ལྟའི་ཁྱི་རྒྱུག་དབྱུག་ཐུང་ཙམ་ལ་འདི་འདྲའི་བརྡེགས་ཤེད་ཅིག་ཡོད་པར་ཆ་བཞག་
ན། ཕྱི་ཕྱིར་འབད་པ་རན་ཙམ་བསྟེན་ཚེ། སརྒ་ཆེན་པོའི་བདག་ཉིད་ཅན་གྱི་བྲིས་རྩོམ་བྱེད་པའང་དེ་
ཙམ་ཁག་པོ་མི་འདུག་སྙམ། ཉེ་ལམ་མ་ཡིག་མེད་པའི་རྩོམ་ཐུང་འགའ་ཐོལ་གྱིས་བརྒྱབ་སྐབས་ཤིག་ལ།
རང་གི་ཡིད་ལ། ཨ་ཙི། ཡི་གེའི་དྲག་རྩལ་འདི་དང་རང་གཉིས་ལ་ཚེ་སྔོན་ལས་འབྲེལ་ཞིག་ཡོད་པ་ཏན་
ཏན་རེད་ཨང་སྙམ་པའི་རྨོངས་དད་རེ་ཡང་བྱས་མྱོང་། ཡིན་ནའང་། བྲིས་རྩོམ་རེ་རེ་ལུས་འགྱུར་རེ་
རེ་དང་། བརྡ་སྐད་རེ་རེ་འགྲེ་ལྡོག་རེ་རེ་དང་། བསྟན་བྱ་རེ་རེ་ཕྱག་རྒྱ་རེ་རེ་ལ་དཔེར་བྱས་ནས་བལྟས་
ཚེ། ཁོ་བོའི་རྩལ་འདིར་ད་དུང་རླུང་ལ་དབང་མ་ཐོབ་ས་དང་། རྩལ་ལ་མཐུ་མ་གྲུབ་ས་དང་། གནད་ལ་
དབང་མ་འབྱོར་ས་མང་ཙམ་མཆིས་པ་ཁོ་ཐག་རེད་དོ། །
གང་ལྟར། སྐུ་ཞབས་གཅོད་པ་ཀླུ་རྒྱལ་ལགས་གཙོས་ཀན་སུའུ་མི་རིགས་དཔེ་སྐྲུན་ཁང་གི་རྩོམ་
སྒྲིག་པ་རྣམས་ཀྱིས་རྩལ་སྣ་ཆུང་ངུ་འདིར(རྒྱུ་རྐྱེན་གཞན་དང་གཞན་གྱིས<<ཁུ་བ་གང་དགར་གཏོང་
- 217



སོ་སྐྱེས་སྐད་སྒྲ།
བའི་དགེ་བཤེས་ཚོ>>དང<<ཟླ་གཞུ་དཀར་པོ>> <<དམངས་ཆེན་དང་ཨ་ལགས། ད་དུང་རྟུལ་
ཕོད>>སོགས་དྲ་བའི་རྩོམ་སྟེགས་སུ་གླེང་བརྗོད་ཚ་ངར་བྱས་མྱོང་བའི་རྩོམ་ཡིག་ཉུང་ཙམ་འདི་རུ་
བསྡུ་ཐུབ་མེད་པ་ཡིན། དེ་ལྟ་ནའང། མི་རིང་བར་རྣམ་པ་གཞན་ཞིག་གི་ངང་ནས་དེ་དག་དཔེ་ངོར་
དབབ་རྒྱུའི་གྲ་སྒྲིག་ཁོ་བོར་ཡོད་དོ)དྲེལ་འདང་རྟ་འདང་བཞག་ནས(བོད་ཀྱི་དེང་རབས་ཐོལ་རྩོམ་དཔེ་
ཚོགས》སུ་ལེགས་པར་གདམས་པ་ལ་སྙིང་ནས་ཐུགས་རྗེ་ཆེ་ཞུ་རྒྱུ་ཡིན་ནོ། །
ཞེས་དེབ་འདིའི་བྱེད་པོ་སེང་རྡོར་གྱིས་སྤྱི་ལོ 2010 ལོའི་ཟླ ༡ པའི་ཚེས 2 ཉིན་ཟི་ལིང་ནས་
218



བོད་ཀྱི་དེང་རབས་ཐོལ་རྩོམ་དཔེ་ཚོགས།
སོ་སྐྱེས་སྐད་སྒྲ།
རྩོམ་པ་པོ། སེང་རྡོར།
དཔེ་ཚོགས་གཙོ་སྒྲིག་པ། མེ་ལྕེ།
རྩོམ་སྒྲིག་འགན་འཁུར་པ། གཅོད་པ་ཀླུ་རྒྱལ།
མདུན་ཤོག་མཛེས་རིས་པ། ཞུས་ཅིན་ལིན།
དཔེ་སྐྲུན། ཀན་སུའུ་མི་རིགས་དཔེ་སྐྲུན་ཁང་།
འགྲེམས་སྤེལ། ཀན་སུའུ་མི་རིགས་དཔེ་སྐྲུན་ཁང་།
པར་འདེབས། ལན་གྲུ་ཞིན་ཧྭ་པར་ཁང་།
དེབ་ཚད། ཧོ་སྨིས850xཧོ་སྨིས1168
དཔར་ཤོག 7.125
ཡིག་གྲངས། ཁྲི12
པར་ཐེངས། 2010ལོའི་ཟླ་9པར་པར་གཞི་དང་པོ་བསྒྲིགས།
དཔར་ཐེངས། 2010ལོའི་ཟླ9པར་དཔར་ཐེངས་དང་པོ་དཔར།
དཔར་གྲངས། 12 000
དཔེ་རྟགས། ISBN 978-7-5421-1719-9
རིན་གོང་། སྒོར19.00
1/32
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
( ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ)



སོ་སྐྱེས་སྐད་སྒྲ།
རྩོམ་སྒྲིག་འགན་འཁུར་པ། གཅོད་པ་
ད་པ་ཀླུ་རྒྱལ།
མདུན་ཤོག་མཛེས་རིས་པ། ཞུས་ཅིན་ཡིན། །
15# 976-7-5421-+71-9
707+༡༡99
(Ex)ཚོY ： 19.00 O
